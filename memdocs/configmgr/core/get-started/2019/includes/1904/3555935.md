---
author: mestew
ms.author: mstewart
ms.prod: configuration-manager
ms.topic: include
ms.date: 04/26/2019
ms.openlocfilehash: f47f7204bc5da32177a7f04a27912a0fc0f443f0
ms.sourcegitcommit: 1442a4717ca362d38101785851cd45b2687b64e5
ms.translationtype: HT
ms.contentlocale: it-IT
ms.lasthandoff: 04/23/2020
ms.locfileid: "82095901"
---
## <a name="community-hub-and-github"></a>Hub della community e GitHub
<!--3555935 & 3555936-->

La community di amministratori IT ha sviluppato un patrimonio di conoscenze nel corso degli anni. Per offrire agli amministratori IT la possibilità di condividere le loro esperienze, evitando di reinventare da zero script e report, abbiamo creato un **hub della community di Configuration Manager**. Sfruttando il lavoro degli altri, è possibile risparmiare diverse ore di lavoro. L'hub della community incentiva la creatività offrendo la possibilità di condividere reciprocamente con gli altri i risultati del proprio lavoro. GitHub include già processi e strumenti a livello di settore destinati alla condivisione. Ora tramite l'hub della community questi strumenti potranno essere usati direttamente nella console di Configuration Manager come basi per lo sviluppo di questa nuova community.


### <a name="prerequisites"></a>Prerequisiti 

- Un account di GitHub

  - L'account di GitHub è necessario solo per aggiungere e condividere contributi nella pagina **My Hub** (Hub personale).
  - Se non si vuole condividere, è possibile usare i contributi degli altri senza avere un account di GitHub.
  - Se non si ha un account di GitHub, è possibile crearne uno prima di partecipare.

- Il dispositivo che esegue la console di Configuration Manager usata per accedere all'hub deve soddisfare i requisiti seguenti:

   - Windows 10 build 17110 o versione successiva
   - .NET Framework versione 4.6 o successiva

- Per scaricare i report, sono necessari diritti di **amministratore completo** in Configuration Manager.
- Per scaricare i report, è necessario attivare l'opzione **Usa i certificati generati da Configuration Manager per sistemi del sito HTTP** nel sito in cui viene eseguita l'importazione. Per altre informazioni, vedere [HTTP migliorato](../../../../plan-design/hierarchy/enhanced-http.md). Questo prerequisito è necessario anche nella Technical Preview 1906 per l'aggiornamento degli oggetti dell'hub.

     - Passare ad **Amministrazione** > **Configurazione del sito** > **Siti**.
     - Selezionare il sito e scegliere **Proprietà** nella barra multifunzione. 
     - Nella scheda Generale selezionare l'opzione **Usa i certificati generati da Configuration Manager per sistemi del sito HTTP**.

### <a name="try-it-out"></a>Verifica

Provare a completare le attività. Inviare quindi [commenti e suggerimenti](../../../../understand/find-help.md#product-feedback) con le proprie opinioni sulla funzionalità.

#### <a name="join-the-community-hub-to-contribute-content"></a>Partecipare all'hub della community per aggiungere contributi

1. Passare al nodo **Hub** dell'area di lavoro **Community**.
1. Fare clic su **My Hub** e verrà richiesto di accedere a GitHub. Se non si ha un account, si verrà reindirizzati a GitHub dove sarà possibile crearne uno.
1. Dopo aver eseguito l'accesso a GitHub, fare clic sul pulsante **Partecipa** per partecipare all'hub della community.

   ![Partecipare all'hub della community di Configuration Manager](../../media/3555935-join-community-hub.png)

1. Dopo aver completato questa procedura, si noterà che la richiesta di partecipazione è in sospeso. L'account richiede l'approvazione da parte del team Content Curation dell'hub di Configuration Manager. Le approvazioni vengono eseguite una volta al giorno, quindi può essere necessario fino a un giorno lavorativo prima che vengano concesse.
1. Dopo aver ottenuto l'accesso, si riceverà un messaggio di posta elettronica da GitHub. Aprire il collegamento nel messaggio per accettare l'invito.

#### <a name="contribute-content"></a>Aggiungere contributi

Dopo aver accettato l'invito, è possibile contribuire con contenuti.

1. Passare a **Community** > **Hub** > **My Hub**.
1. Fare clic su **Add an Item** (Aggiungi elemento) per aprire l'aggiunta guidata di contributi.
1. Specificare le impostazioni per l'oggetto:
   - **Tipo:** 
     - Report
     - Script di PowerShell per l'uso di Esegui script
   - **Nome:** nome dell'oggetto
   - **Descrizione:** la descrizione dell'oggetto del contributo.
1. Fare clic su **Avanti** per inviare il contributo.
1. Al termine, verrà visualizzato il collegamento di richiesta pull di GitHub. Questo collegamento viene anche inviato tramite posta elettronica. È possibile incollarlo in un browser per visualizzare la richiesta pull. La richiesta pull verrà sottoposta al processo standard di unione di GitHub.
1. Fare clic su **Chiudi** per uscire dall'aggiunta guidata di contributi.
1. Una volta completata e unita la richiesta pull, il nuovo elemento verrà visualizzato nella home page dell'hub della community e sarà visibile agli altri partecipanti.
   - Attualmente, i destinatari sono solo altri amministratori IT che consultano l'hub della community nelle build in Technical Preview.

#### <a name="use-the-contributions-of-others"></a>Usare i contributi di altre persone

Per usare i contributi inviati da altre persone, non è necessario accedere a GitHub.

1. Passare al nodo **Hub** dell'area di lavoro **Community**.
1. Selezionare un elemento da scaricare.
1. Per scaricare oggetti dall'hub e importarli nel sito, è necessario avere le autorizzazioni appropriate nel sito di Configuration Manager.
    - Per importare uno script: autorizzazione di **creazione** per la classe SMS_Scripts.
    - Per importare un report: ruolo di sicurezza Amministratore completo.
1. I report scaricati vengono distribuiti in una cartella denominata **Hub** nel punto di Reporting Services. Gli script scaricati possono essere visualizzati nel nodo **Esegui script**.

