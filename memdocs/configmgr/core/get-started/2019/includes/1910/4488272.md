---
author: mestew
ms.author: mstewart
ms.prod: configuration-manager
ms.technology: configmgr-core
ms.topic: include
ms.date: 10/17/2019
ms.openlocfilehash: bfed25491cfdace4964962a8676bcc87203f0360
ms.sourcegitcommit: fde92731a7e27c892d32c63f515cf19545e02ceb
ms.translationtype: HT
ms.contentlocale: it-IT
ms.lasthandoff: 08/27/2020
ms.locfileid: "88995935"
---
## <a name="office-365-proplus-pilot-and-health-dashboard"></a>Dashboard sull'integrità e la distribuzione pilota di Office 365 ProPlus
<!--4488272-->
È disponibile una nuova esperienza per consentire agli amministratori di creare raccolte pilota per iniziare a usare le distribuzioni di Microsoft 365 Apps for enterprise. Dai commenti e suggerimenti dei clienti è emerso che molte aziende non distribuiscono immediatamente Microsoft 365 Apps for enterprise, ma preferiscono eseguire una distribuzione pilota in un piccolo set di dispositivi prima di completare l'implementazione. Il **dashboard sull'integrità e la distribuzione pilota di Office 365 ProPlus** fornisce raccomandazioni per i dispositivi della distribuzione pilota in base all'inventario dei componenti aggiuntivi. Il dashboard include i riquadri seguenti:

- Genera la distribuzione pilota
- Dispositivi della distribuzione pilota consigliati
- Distribuisci la raccolta pilota
- Dispositivi che inviano dati sull'integrità
- Dispositivi che non soddisfano gli obiettivi di integrità
- Componenti aggiuntivi che non soddisfano gli obiettivi di integrità
- Macro che non soddisfano gli obiettivi di integrità

Per accedere al dashboard, andare a **Raccolta software** > **Gestione client di Office 365** > **Office 365 Pilot and Health** (Integrità e distribuzione pilota di Office 365).

![Screenshot del dashboard sull'integrità e la distribuzione pilota di Office 365](../../media/4488272-office-365-pro-plus-pilot.png)


### <a name="generate-pilot"></a>Genera la distribuzione pilota

È ora possibile generare una raccomandazione pilota da una raccolta di limitazione facendo semplicemente clic su un pulsante. Non appena viene avviata l'azione, un'attività in background inizia a calcolare la raccolta pilota. La raccolta di limitazione deve contenere almeno un dispositivo con una versione di Office che non sia ProPlus.

### <a name="recommended-pilot-devices"></a>Dispositivi della distribuzione pilota consigliati

I **dispositivi della distribuzione pilota consigliati** sono un set minimo di dispositivi che rappresentano tutti i componenti aggiuntivi installati nella raccolta di limitazione usata durante la generazione della distribuzione pilota. Eseguire il drill-down per ottenere un elenco di questi dispositivi. Usare quindi i dettagli per escludere eventuali dispositivi dalla distribuzione pilota, se necessario. Se tutti i componenti aggiuntivi sono già presenti nei dispositivi Microsoft 365 Apps for enterprise, i dispositivi con tali componenti aggiuntivi non verranno inclusi nel calcolo. Questo significa che è anche possibile che non si ottenga alcun risultato nella raccolta pilota perché tutti i componenti aggiuntivi sono presenti nei dispositivi in cui è installato Microsoft 365 Apps for enterprise.

### <a name="deploy-pilot"></a>Distribuisci la raccolta pilota

Dopo aver accettato i dispositivi pilota, distribuire Microsoft 365 Apps for enterprise nella raccolta pilota usando la distribuzione guidata in più fasi. Gli amministratori possono definire la raccolta pilota e di limitazione nella procedura guidata per gestire le distribuzioni.

### <a name="health-data"></a>Dati sull'integrità

Dopo l'installazione di Microsoft 365 Apps for enterprise, abilitare i dati sull'integrità nei dispositivi pilota. I dati sull'integrità forniscono informazioni dettagliate su quali componenti aggiuntivi e macro non soddisfano gli obiettivi di integrità. Il grafico **Dispositivi pronti per la distribuzione** identifica i dispositivi non pilota pronti per la distribuzione usando le informazioni sull'integrità. È possibile ottenere un conteggio dei dispositivi che inviano dati sull'integrità dal grafico **Dispositivi che inviano dati sull'integrità**.

### <a name="devices-not-meeting-health-goals"></a>Dispositivi che non soddisfano gli obiettivi di integrità

Questo riquadro riepiloga i dispositivi che presentano problemi con componenti aggiuntivi, macro o entrambi.

### <a name="add-ins-not-meeting-health-goals"></a>Componenti aggiuntivi che non soddisfano gli obiettivi di integrità

- Errori di caricamento: non è stato possibile avviare il componente aggiuntivo.
- Arresti anomali del sistema: errore del componente aggiuntivo durante l'esecuzione.
- Errore: il componente aggiuntivo ha segnalato un errore.
- Più problemi: il componente aggiuntivo presenta più di uno dei problemi descritti in precedenza.

### <a name="macros-not-meeting-health-goals"></a>Macro che non soddisfano gli obiettivi di integrità

- Errori di caricamento: non è stato possibile caricare il documento.
- Errori di runtime: si è verificato un errore durante l'esecuzione della macro. Questi errori possono dipendere dagli input e pertanto potrebbero non verificarsi in tutte le circostanze.
- Errori di compilazione: la macro non è stata compilata correttamente e quindi non tenterà l'esecuzione.
- Più problemi: la macro presenta più di uno dei problemi descritti in precedenza.

### <a name="known-issues"></a>Problemi noti
<!--5526292-->
Se si usa un prefisso standard per la denominazione dei file di Office, potrebbe essere difficile distinguere i file durante la risoluzione di un problema, ad esempio un problema a livello di macro. Configuration Manager offusca i nomi file, ovvero i file denominati `2019_Q3_Results.xlsm` e `2019_Q4_Results.xlsm` verranno identificati entrambi come `20*.xlsm`.
