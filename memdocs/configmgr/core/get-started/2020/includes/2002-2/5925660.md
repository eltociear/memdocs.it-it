---
author: aczechowski
ms.author: aaroncz
ms.prod: configuration-manager
ms.technology: configmgr-core
ms.topic: include
ms.date: 02/27/2020
ms.openlocfilehash: 60ccef10acc82e96d442b07197078f0585f3fa91
ms.sourcegitcommit: bbf820c35414bf2cba356f30fe047c1a34c5384d
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "81691589"
---
## <a name="improvements-to-bitlocker-management"></a><a name="bkmk_bitlocker"></a> Miglioramenti alla gestione di BitLocker

<!--5925660-->

In [Configuration Manager Current Branch versione 1910](../../../../../protect/plan-design/bitlocker-management.md#prerequisites), per integrare il servizio di ripristino di BitLocker in Configuration Manager era necessario abilitare un punto di gestione per HTTPS. La connessione HTTPS, infatti, è necessaria per crittografare le chiavi di ripristino attraverso la rete dal client Configuration Manager al punto di gestione. La procedura di configurazione del punto di gestione e di tutti i client per HTTPS, tuttavia, può risultare per molti clienti troppo complessa.

A partire da questa versione, il requisito HTTPS è valido solo per il sito Web IIS che ospita il servizio di ripristino, non per l'intero ruolo del punto di gestione. Con questa modifica vengono comunque soddisfatti i requisiti del certificato e crittografate le chiavi di ripristino in transito.

A questo punto, la proprietà **Connessioni client** del punto di gestione può essere **HTTP** o **HTTPS**. Se il punto di gestione è configurato per **HTTP**, per supportare il servizio di ripristino di BitLocker:

1. Acquisire un certificato di autenticazione server. Associare il certificato al sito Web IIS nel punto di gestione che ospita il servizio di ripristino di BitLocker.

2. Configurare i client in modo che considerino attendibile il certificato di autenticazione server. Esistono due metodi per confermare l'attendibilità:

    - Usare un certificato di un provider pubblico considerato attendibile a livello globale. Ad esempio, tra gli altri, DigiCert, Thawte, o VeriSign. I client Windows includono le autorità di certificazione (CA) che rilasciano i certificati radice trusted da questi provider. Usando un certificato di autenticazione server rilasciato da uno di questi provider, i client dovrebbero confermare automaticamente l'attendibilità.

    - Usare un certificato rilasciato da un'autorità di certificazione dall'infrastruttura a chiave pubblica dell'organizzazione. Nella maggior parte delle implementazioni di infrastruttura a chiave pubblica le autorità di certificazione radice attendibili vengono aggiunte ai client di Windows. Ad esempio, usando i servizi certificati Active Directory con criteri di gruppo. Se si rilascia il certificato di autenticazione server da un'autorità di certificazione che i client non considerano automaticamente attendibile, aggiungere ai client il certificato radice trusted dell'autorità.

> [!TIP]
> Gli unici client che devono comunicare con il servizio di ripristino sono quelli che si intende impostare come destinazione dei criteri di gestione di BitLocker e che includono una regola di **Gestione client**.

Nel client usare il file **BitLockerManagementHandler.log** per risolvere i problemi relativi a questa connessione. Per la connettività al servizio di ripristino, il log mostra l'URL usato dal client. Individuare una voce che inizia con `Checking for Recovery Service at`.
