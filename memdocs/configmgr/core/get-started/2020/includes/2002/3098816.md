---
author: mestew
ms.author: mstewart
ms.prod: configuration-manager
ms.technology: configmgr-core
ms.topic: include
ms.date: 02/13/2020
ms.openlocfilehash: 767174ccbb63287ecc595d6e0c47ebc604e8103a
ms.sourcegitcommit: bbf820c35414bf2cba356f30fe047c1a34c5384d
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "81693089"
---
## <a name="improvements-to-orchestration-groups"></a><a name="bkmk_orch"></a> Miglioramenti ai gruppi di orchestrazione
<!--3098816-->
Per controllare meglio la distribuzione degli aggiornamenti software nei dispositivi, è possibile creare gruppi di orchestrazione. Un gruppo di orchestrazione consente di aggiornare i dispositivi in base a una percentuale, un numero specifico o un ordine esplicito. È anche possibile eseguire uno script PowerShell prima e dopo che i dispositivi eseguono la distribuzione degli aggiornamenti.

I gruppi di orchestrazione sono l'evoluzione della funzionalità "Gruppi di server". Sono stati introdotti per la prima volta nel ramo [Technical Preview per Configuration Manager, versione 1909](../../../2019/technical-preview-1909.md). Sono stati migliorati i gruppi di orchestrazione in [Technical Preview 2001](../../technical-preview-2001.md#bkmk_orch) e [Technical Preview 2001.2](../../technical-preview-2001-2.md#bkmk_orch). In questa anteprima tecnica sono stati aggiunti i miglioramenti seguenti ai gruppi di orchestrazione:

- Deselezionare lo stato, ad esempio **Completata* o *Non riuscita*, per un membro del gruppo di orchestrazione in modo da poter eseguire di nuovo l'orchestrazione.
   - Fare clic con il pulsante destro del mouse sul membro del gruppo di orchestrazione e selezionare **Reimposta il membro del gruppo di orchestrazione**.
- Avviare alcune operazioni di base come **Esplora inventario risorse** e **Abilita la registrazione dettagliata** per i membri selezionati.
- Gli aggiornamenti che richiedono il riavvio ora funzionano con l'orchestrazione.


[![Reimposta il membro del gruppo di orchestrazione](../../media/3098816-reset-og-member.png)](../../media/3098816-reset-og-member.png#lightbox)


### <a name="try-it-out"></a>Verifica

Provare a completare le attività. Inviare quindi [commenti e suggerimenti](../../../../understand/find-help.md#product-feedback) con le proprie opinioni sulla funzionalità.

#### <a name="prerequisites"></a>Prerequisiti

- Per visualizzare tutti i gruppi di orchestrazione e gli aggiornamenti per tali gruppi, è necessario che l'account sia un **amministratore completo**.
- Abilitare la funzionalità **Gruppi di orchestrazione**. Per altre informazioni, vedere [Abilitare le funzionalità facoltative](../../../../servers/manage/install-in-console-updates.md#bkmk_options).

    > [!NOTE]
    > Quando si abilita **Gruppi di orchestrazione**, il sito disabilita la funzionalità **Gruppi di server**. In questo modo si evitano conflitti tra le due funzionalità.

#### <a name="create-an-orchestration-group"></a>Creare un gruppo di orchestrazione

1. Nella console di Configuration Manager passare all'area di lavoro **Asset e conformità** e selezionare il nodo **Gruppo di orchestrazione**.

1. Nella barra multifunzione selezionare **Crea gruppo di orchestrazione** per aprire la **Creazione guidata gruppo di orchestrazione**.

1. Nella pagina **Generale** assegnare al gruppo di orchestrazione un **Nome** e facoltativamente una **Descrizione**. Specificare i valori per gli elementi seguenti:
   - **Timeout del gruppo di orchestrazione (in minuti)** : Limite di tempo per tutti i membri del gruppo per completare l'installazione dell'aggiornamento.
   - **Timeout del membro del gruppo di orchestrazione (in minuti)** : Limite di tempo per il completamento dell'installazione dell'aggiornamento per un singolo dispositivo nel gruppo.


1. Nella pagina **Selezionare membri** specificare prima di tutto il **Codice del sito**. Selezionare quindi **Aggiungi** per aggiungere le risorse del dispositivo come membri di questo gruppo di orchestrazione. **Cercare** i dispositivi in base al nome, quindi **aggiungerli**. È anche possibile filtrare la ricerca in base a una sola raccolta usando la **ricerca nella raccolta**.  Dopo aver aggiunto i dispositivi all'elenco delle risorse selezionate, selezionare **OK**.
   - Quando si selezionano le risorse per il gruppo, vengono visualizzati solo i client validi. Vengono eseguiti controlli per verificare il codice del sito, che il client sia installato e che le risorse non siano duplicate.

1. Nella pagina **Rule Selection** (Selezione regola) selezionare una delle opzioni seguenti:

   - **Consentire a una percentuale di computer di essere aggiornati contemporaneamente**, quindi selezionare o immettere un numero per la percentuale. Usare questa impostazione per consentire una futura flessibilità delle dimensioni del gruppo di orchestrazione. Il gruppo di orchestrazione contiene ad esempio 50 dispositivi e il valore viene impostato su 10. Durante una distribuzione degli aggiornamenti software, Configuration Manager consentirà a cinque dispositivi di eseguire contemporaneamente la distribuzione. Se in un secondo momento si aumentano le dimensioni del gruppo di orchestrazione a 100 dispositivi, verranno aggiornati contemporaneamente 10 dispositivi.

   - **Consentire a un numero di computer di essere aggiornati contemporaneamente**, quindi selezionare o immettere un valore per il numero specifico. Usare questa impostazione per limitare sempre a un numero specifico di dispositivi, indipendentemente dalle dimensioni complessive del gruppo di orchestrazione.

   - **Specifica la sequenza di manutenzione**, quindi ordinare le risorse selezionate nell'ordine corretto. Usare questa impostazione per definire in modo esplicito l'ordine in cui i dispositivi eseguono la distribuzione degli aggiornamenti software.

1. Nella pagina **Pre-script** immettere uno script di PowerShell da eseguire in ogni dispositivo *prima* che venga eseguita la distribuzione. Lo script restituirà un valore pari a `0` in caso di esito positivo o pari a `3010` in caso di esito positivo con riavvio. Specificare un valore per **Timeout script (in secondi)** , che blocca lo script se non viene completato nel tempo specificato.

1. Nella pagina **Post-script** immettere uno script di PowerShell da eseguire in ogni dispositivo *dopo* che viene eseguita la distribuzione e un valore **Timeout script (in secondi)** . Il comportamento è uguale a quello di Pre-script.

1. Completare la procedura guidata.
1. È possibile modificare le impostazioni di un gruppo di orchestrazione esistente usando le **Proprietà** per il gruppo. 
1. Per eliminare il gruppo di orchestrazione, selezionarlo e quindi selezionare **Elimina** nella barra multifunzione.

#### <a name="view-orchestration-groups-and-members"></a>Visualizzare i gruppi di orchestrazione e i membri

Nell'area di lavoro **Asset e conformità** selezionare il nodo **Gruppo di orchestrazione**. Per visualizzare i membri, selezionare un gruppo di orchestrazione e selezionare **Mostra i membri** nella barra multifunzione. Per altre informazioni sulle colonne disponibili per i nodi, vedere [Monitorare i gruppi di orchestrazione e i membri](#bkmk_orch_monitor).


#### <a name="start-orchestration"></a>Avviare l'orchestrazione

- [Distribuire gli aggiornamenti software](../../../../../sum/deploy-use/deploy-software-updates.md) in una raccolta che contiene i membri del gruppo di orchestrazione.
   - L'orchestrazione viene avviata quando un client del gruppo tenta di installare un aggiornamento software qualsiasi alla scadenza o durante una finestra di manutenzione. Viene avviata per l'intero gruppo e verifica che i dispositivi vengano aggiornati seguendo le regole del gruppo di orchestrazione.
- Per avviare manualmente l'orchestrazione, selezionarla dal nodo **Gruppo di orchestrazione**, quindi scegliere **Avvia orchestrazione** dalla barra multifunzione o dal menu di scelta rapida.  

> [!TIP]
> - I gruppi di orchestrazione sono validi solo per le distribuzioni di aggiornamenti software, non per altre distribuzioni.
> - È possibile fare clic con il pulsante destro del mouse su un membro del gruppo di orchestrazione e selezionare **Reimposta il membro del gruppo di orchestrazione**. In questo modo è possibile rieseguire l'orchestrazione.

#### <a name="monitoring"></a><a name="bkmk_orch_monitor"></a> Monitoraggio
Per monitorare i gruppi di orchestrazione e i relativi membri, usare la console di Configuration Manager e i [file di log](#log-files).

##### <a name="monitor-orchestration-groups"></a>Monitorare i gruppi di orchestrazione

Nell'area di lavoro **Asset e conformità** selezionare il nodo **Gruppo di orchestrazione**. Aggiungere una delle colonne seguenti per ottenere informazioni sui gruppi:

- **Nome orchestrazione**: Nome del gruppo di orchestrazione.
- **Site Code** (Codice del sito): Codice del sito per il gruppo.
- **Tipo di orchestrazione**: è uno dei tipi seguenti:
   - Numero
   - Percentuale
   - Sequenza

- **Valore orchestrazione**: Il numero di membri o la percentuale di membri che possono ottenere un blocco simultaneamente. La colonna **Valore orchestrazione** viene popolata solo quando **Tipo di orchestrazione** è *Numero* o *Percentuale*.  
- **Stato orchestrazione**: In corso durante l'orchestrazione. Inattiva quando non è in corso.
- **Ora di inizio dell'orchestrazione**: Data e ora di inizio dell'orchestrazione.
- **Numero di sequenza corrente**: Indica per quale membro del gruppo è attiva l'orchestrazione. Questo numero corrisponde al **numero di sequenza** per il membro.  
- **Timeout dell'orchestrazione (in minuti)** : Valore del **timeout del gruppo di orchestrazione (in minuti)** impostato nella pagina **Generale** quando si crea il gruppo o nella scheda **Generale** quando si modifica il gruppo.
- **Timeout del membro del gruppo di orchestrazione (in minuti)** : Valore del **timeout del membro del gruppo di orchestrazione (in minuti)** impostato nella pagina **Generale** quando si crea il gruppo o nella scheda **Generale** quando si modifica il gruppo.
- **ID del gruppo di orchestrazione**: ID del gruppo, usato nei log e nel database.
- **ID univoco per il gruppo di orchestrazione**: ID univoco del gruppo, usato nei log e nel database.

##### <a name="monitor-orchestration-group-members"></a>Monitorare i membri dei gruppi di orchestrazione

Nel nodo **Gruppo di orchestrazione** selezionare un gruppo di orchestrazione. Nella barra multifunzione selezionare **Mostra membri**. È possibile visualizzare i membri del gruppo e il relativo stato di orchestrazione. Aggiungere una delle colonne seguenti per ottenere informazioni sui membri:

- **Nome**: Nome del dispositivo del membro del gruppo di orchestrazione
- **Stato corrente**: Indica lo stato del dispositivo del membro. 
   - **In corso** durante l'orchestrazione.
   - **In attesa**: Indica che il client attende nel blocco il proprio turno per installare gli aggiornamenti. 
   - **Inattivo** se l'orchestrazione è stata completata o non è in esecuzione.
- **Codice stato**: È possibile fare clic con il pulsante destro del mouse sul membro del gruppo di orchestrazione e selezionare **Reimposta il membro del gruppo di orchestrazione**. Questa reimpostazione consente di rieseguire l'orchestrazione. Gli stati includono: 
   - Inattivo
   - In attesa, il dispositivo è in attesa del proprio turno
   - In corso, l'aggiornamento è in corso di installazione
   - Operazione non riuscita
   - Riavvio in sospeso
- **Ora del blocco acquisito**: I blocchi vengono richiesti dal client in base ai criteri. Quando il client acquisisce un blocco, l'orchestrazione viene attivata per quel blocco.  
-**Ora dell'ultimo report sullo stato**: Ora dell'ultima segnalazione di uno stato da parte del membro.
- **Numero sequenza**: Posizione del client nella coda per l'installazione degli aggiornamenti.
- **Site Code** (Codice del sito): Codice del sito per il membro.
- **Attività client**: Indica se il client è attivo o inattivo.
- **Utente/i primario/i**: Gli utenti primari per il dispositivo.
- **Tipo di client**: Tipo di dispositivo del client.
- **Utente attualmente connesso**: L'utente attualmente connesso al dispositivo.
- **ID OG**: ID del gruppo di orchestrazione a cui appartiene il membro. 
- **ID OG univoco**: ID univoco del gruppo di orchestrazione a cui appartiene il membro.
- **ID risorsa**: ID risorsa del dispositivo.

#### <a name="log-files"></a>File di registro
Usare i file di log seguenti nel server del sito per monitorare e risolvere i problemi:

##### <a name="site-server"></a>Server del sito
- **Policypv.log**: indica che il sito destina il gruppo di orchestrazione ai client.
- **SMS_OrchestrationGroup.log**: illustra i comportamenti del gruppo di orchestrazione.

##### <a name="client"></a>Client

- **MaintenanceCoordinator.log**: Illustra l'acquisizione dei blocchi, l'installazione degli aggiornamenti, gli script pre e post e il processo di rilascio del blocco.
- **UpdateDeployment.log**: Illustra il processo di installazione dell'aggiornamento.
- **PolicyAgent.log**: Verifica se il client è in un gruppo di orchestrazione. 

#### <a name="orchestration-group-known-issues"></a>Problemi noti del gruppo di orchestrazione

- Non aggiungere un computer a più di un gruppo di orchestrazione.

