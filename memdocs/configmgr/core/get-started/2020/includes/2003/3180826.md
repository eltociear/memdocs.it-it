---
author: aczechowski
ms.author: aaroncz
ms.prod: configuration-manager
ms.technology: configmgr-core
ms.topic: include
ms.date: 03/27/2020
ms.openlocfilehash: 22f98b6475fef0a12cfdb804c604f2b6a24c28b7
ms.sourcegitcommit: bbf820c35414bf2cba356f30fe047c1a34c5384d
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "81691469"
---
## <a name="new-feedback-wizard"></a><a name="bkmk_feedback"></a> Nuova procedura guidata per l'invio di commenti e suggerimenti

<!--3180826-->

Nella console di Configuration Manager è ora disponibile una nuova procedura guidata per l'invio di commenti e suggerimenti. La procedura guidata riprogettata consente di migliorare il flusso di lavoro con indicazioni migliori su come inviare commenti e suggerimenti validi. Sono state apportate le modifiche seguenti:

- Richiede una descrizione dei commenti e suggerimenti
- Selezione da un elenco di categorie di problemi
- Sono inclusi suggerimenti per come scrivere commenti e suggerimenti utili
- Nuova pagina aggiunta per allegare file
- Nella pagina di riepilogo viene visualizzato l'ID della transazione, che include anche eventuali messaggi di errore con suggerimenti per risolverli.

> [!NOTE]
> Questa nuova procedura guidata è disponibile solo nella console di Configuration Manager. [Support Center](../../../../support/support-center.md) offre un'esperienza simile per l'invio di commenti e suggerimenti, che non cambia in questa versione.

### <a name="prerequisites"></a>Prerequisiti

- Aggiornare la console di Configuration Manager all'ultima versione

- Nel computer in cui viene eseguita la console, consentire l'accesso ai seguenti endpoint Internet per inviare i dati di diagnostica a Microsoft:

  - `https://*.events.data.microsoft.com/`
  - `https://*.blob.core.windows.net/`

### <a name="how-to-send-a-smile"></a>Come inviare uno smile

Per inviare commenti e suggerimenti per un aspetto positivo di Configuration Manager:

1. Nell'angolo in alto a destra della console di Configuration Manager selezionare l'icona della faccia sorridente. Scegliere **Invia smile**.

1. Nella prima pagina della procedura guidata **Commenti e suggerimenti**:

    - **Indicare gli aspetti che sono stati apprezzati**: immettere una descrizione dettagliata del motivo per cui si stanno inviando questi commenti e suggerimenti.

    - **Accetto di essere contattato in merito ai commenti e suggerimenti inviati**: per consentire a Microsoft di contattare l'utente in merito ai commenti e suggerimenti inviati, se necessario, selezionare questa opzione e specificare un indirizzo di posta elettronica valido.

    - **Includi screenshot**: selezionare questa opzione per aggiungere uno screenshot. Per impostazione predefinita viene acquisito lo schermo intero. Selezionare **Aggiorna** per acquisire l'immagine più recente. Selezionare **Sfoglia** per selezionare un file di immagine diverso.

    [![Screenshot della procedura guidata Commenti e suggerimenti per inviare uno smile](../../media/3180826-send-a-smile.png)](../../media/3180826-send-a-smile.png#lightbox)

1. Selezionare **Avanti** per inviare i commenti e i suggerimenti. È possibile che venga visualizzato un indicatore di stato durante l'assemblaggio del contenuto da inviare.

1. Al termine dell'operazione, selezionare **Dettagli** per visualizzare l'ID della transazione o gli eventuali errori che si sono verificati.

    [![Screenshot della pagina di completamento della procedura guidata Commenti e suggerimenti](../../media/3180826-provide-feedback-complete.png)](../../media/3180826-provide-feedback-complete.png#lightbox)

### <a name="how-to-send-a-frown"></a>Come inviare una faccia imbronciata

Prima di registrare una faccia imbronciata, preparare le informazioni:

- Se sono presenti più problemi, inviare un report separato per ogni problema. Non includere più problemi in un singolo report.

- Fornire dettagli chiari sul problema. Condividere i risultati di eventuali ricerche svolte finora. L'invio di informazioni il più dettagliate possibile consentirà a Microsoft di individuare e diagnosticare il problema con maggiore facilità.

- È necessaria assistenza immediata? In tal caso, contattare il supporto tecnico Microsoft per problemi urgenti. Per altre informazioni, vedere [Opzioni di supporto e risorse per la community](../../../../understand/find-help.md#BKMK_SupportOptions).

- Se si vogliono inviare suggerimenti per migliorare il prodotto, condividere le nuove idee in UserVoice. Per altre informazioni, vedere [Inviare un suggerimento](../../../../understand/find-help.md#send-a-suggestion).

- Se il problema riguarda la documentazione del prodotto, è possibile inviare commenti e suggerimenti direttamente dalla documentazione. Per altre informazioni, vedere [Commenti e suggerimenti per la documentazione](../../../../understand/use-docs.md#bkmk_docfeedback).

Per inviare commenti e suggerimenti su elementi non apprezzati del prodotto Configuration Manager:

1. Nell'angolo in alto a destra della console di Configuration Manager selezionare l'icona della faccia sorridente. Scegliere **Invia faccia imbronciata**.

1. Nella prima pagina della procedura guidata **Commenti e suggerimenti**:

    - **Categoria di problemi**: selezionare la categoria più appropriata per il problema.

    - Descrivere il problema il più dettagliatamente possibile.

    - **Accetto di essere contattato in merito ai commenti e suggerimenti inviati**: per consentire a Microsoft di contattare l'utente in merito ai commenti e suggerimenti inviati, se necessario, selezionare questa opzione e specificare un indirizzo di posta elettronica valido.

    [![Screenshot della procedura guidata Commenti e suggerimenti per inviare una faccia imbronciata](../../media/3180826-describe-issue.png)](../../media/3180826-describe-issue.png#lightbox)

1. Nella pagina **Aggiungi altri dettagli** della procedura guidata:

    - **Includi screenshot**: selezionare questa opzione per aggiungere uno screenshot. Per impostazione predefinita viene acquisito lo schermo intero. Selezionare **Aggiorna** per acquisire l'immagine più recente. Selezionare **Sfoglia** per selezionare un file di immagine diverso.

    - **Includi file aggiuntivi**: selezionare **Allega** e aggiungere i file di log, che possono essere utili per Microsoft per comprendere meglio il problema. Per rimuovere tutti i file allegati dai commenti, selezionare **Cancella tutto**. Per rimuovere singoli file, selezionare l'icona Elimina a destra del nome del file.

    [![Screenshot della pagina Aggiungi altri dettagli nella procedura guidata Commenti e suggerimenti](../../media/3180826-add-more-details.png)](../../media/3180826-add-more-details.png#lightbox)

1. Selezionare **Avanti** per inviare i commenti e i suggerimenti. È possibile che venga visualizzato un indicatore di stato durante l'assemblaggio del contenuto da inviare.

1. Al termine dell'operazione, selezionare **Dettagli** per visualizzare l'ID della transazione o gli eventuali errori che si sono verificati.

Se non si dispone della connettività Internet:

- La procedura guidata **Commenti e suggerimenti** crea comunque un pacchetto con commenti, suggerimenti e file.

- Nella pagina di riepilogo finale viene visualizzato un errore che indica che non è stato possibile inviare i commenti e suggerimenti.

- Selezionare l'opzione **Save a copy of feedback and attachments** (Salva copia di commenti, suggerimenti e allegati). Per altre informazioni su come inviare tutto a Microsoft, vedere [Inviare in seguito commenti e suggerimenti salvati](../../../../understand/find-help.md#BKMK_NoInternet).

Se la procedura guidata **Commenti e suggerimenti** invia correttamente i commenti e i suggerimenti, ma l'invio dei file allegati non riesce, usare le stesse istruzioni indicate per l'assenza di connettività Internet.
