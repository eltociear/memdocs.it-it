---
author: mestew
ms.author: mstewart
ms.prod: configuration-manager
ms.technology: configmgr-core
ms.topic: include
ms.date: 04/30/2020
ms.openlocfilehash: f3a04f4a2d6da8be20353fbb6731455fbfbdf8db
ms.sourcegitcommit: 14d7dd0a99ebd526c9274d5781c298c828323ebf
ms.translationtype: HT
ms.contentlocale: it-IT
ms.lasthandoff: 05/05/2020
ms.locfileid: "82844613"
---
## <a name="microsoft-endpoint-manager-tenant-attach-configmgr-client-details"></a><a name="bkmk_mem"></a> Connessione del tenant di Microsoft Endpoint Manager: dettagli del client di ConfigMgr
<!--6374854, 6521921-->

È ora possibile visualizzare i dettagli dei client, tra cui raccolte, appartenenza a gruppi di limiti e informazioni sul client in tempo reale per un dispositivo specifico nell'interfaccia di amministrazione di Microsoft Endpoint Manager.

> [!Important]
> - Si tratta di un'esperienza in anteprima. La posizione finale sarà il pannello dei dispositivi nell'interfaccia di amministrazione di Microsoft Endpoint Manager.
> - La scheda dei gruppi di limiti funziona solo per i siti autonomi. La scheda è vuota nell'interfaccia di amministrazione per qualsiasi elemento diverso da un sito primario autonomo.

### <a name="try-it-out"></a>Verifica

Provare a completare le attività. Inviare quindi [commenti e suggerimenti](../../technical-preview-2003.md#bkmk_feedback) con le proprie opinioni sulla funzionalità.

#### <a name="prerequisites"></a>Prerequisiti

- Un ambiente [tenant collegato ai dispositivi caricati](../../../../../tenant-attach/device-sync-actions.md).
- Uno dei browser seguenti:
  - Microsoft Edge, versione 77 e successive
  - Google Chrome
- L'account utente è stato individuato con l'[individuazione utente Azure Active Directory (Azure AD)](../../../../servers/deploy/configure/about-discovery-methods.md#azureaddisc) e l'[individuazione utente Active Directory](../../../../servers/deploy/configure/about-discovery-methods.md#bkmk_aboutUser).
  - Ciò significa che l'account utente deve essere un oggetto utente sincronizzato in Azure.

#### <a name="permissions"></a>Autorizzazioni

L'account utente richiede le autorizzazioni seguenti:

- L'autorizzazione di **lettura** per la **raccolta** del dispositivo in Configuration Manager.
- Il ruolo **Utente amministratore** per l'applicazione di microservizi di Configuration Manager in Azure AD.
  - Aggiungere il ruolo in Azure AD da **Applicazioni aziendali** > **Configuration Manager Microservice** (Microservizio Configuration Manager)  > **Utenti e gruppi** > **Aggiungi utente**. I gruppi sono supportati se si ha Azure AD Premium.

#### <a name="view-configmgr-client-details"></a>Visualizzare i dettagli del client di ConfigMgr

1. Nella console di Configuration Manager passare all'area di lavoro **Asset e conformità** e selezionare il nodo **Dispositivi**.
1. Fare clic con il pulsante destro del mouse su un dispositivo caricato in Microsoft Endpoint Manager.
1. Nel menu di scelta rapida selezionare **Avvia** > **Admin Center Preview** (Anteprima interfaccia di amministrazione) per aprire l'anteprima nel browser.
     - Questa è un'esperienza in anteprima. La posizione finale sarà l'interfaccia di amministrazione di Microsoft Endpoint Manager.

   [![Avviare l'anteprima dell'interfaccia di amministrazione](../../media/6374854-start-admin-center.png)](../../media/6374854-start-admin-center.png#lightbox)

> [!NOTE]
> Per alcuni dettagli del client si notino i comportamenti seguenti:
>
> - Il sito primario aggiorna una volta all'ora i campi seguenti: **Ultima richiesta criterio**, **Last active time** (Ora ultima attività) e **Last management point** (Ultimo punto di gestione)
>
> - Perché il campo **Utente connesso** contenga un valore, è necessario che almeno un utente acceda al dispositivo dopo l'installazione del client di Configuration Manager

### <a name="troubleshoot-client-details"></a>Risolvere i problemi dei dettagli del client

Uno dei problemi più comuni è rappresentato dall'account utente amministratore:

1. Assicurarsi che Configuration Manager abbia individuato l'account utente amministratore usato. Nella console di Configuration Manager passare all'area di lavoro **Asset e conformità**. Selezionare il nodo **Utenti** e individuare il proprio account utente.

    Se l'account non è elencato nel nodo **Utenti**, controllare la configurazione dell'[individuazione utente Active Directory](../../../../servers/deploy/configure/about-discovery-methods.md#bkmk_aboutUser) del sito.

1. Verificare i dati di individuazione. Selezionare il proprio account utente. Nella scheda **Home** della barra multifunzione selezionare **Proprietà**. Nella finestra Proprietà verificare i dati di individuazione seguenti:

    - **ID tenant di Azure Active Directory**: questo valore deve essere un GUID per il tenant Azure AD.
    - **ID utente di Azure Active Directory**: questo valore deve essere un GUID per l'account in Azure AD.
    - **Nome entità utente**: Il formato di questo valore è user@domain. Ad esempio, `jqpublic@contoso.com`

    Se le proprietà di Azure AD sono vuote, controllare la configurazione di [individuazione utenti di Azure AD](../../../../servers/deploy/configure/about-discovery-methods.md#azureaddisc) del sito.

1. Usare lo stesso account per accedere al portale di anteprima dell'interfaccia di amministrazione. L'identità locale deve essere sincronizzata con l'identità cloud e corrispondere a questa.
