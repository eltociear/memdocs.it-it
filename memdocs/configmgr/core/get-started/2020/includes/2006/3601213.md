---
author: aczechowski
ms.author: aaroncz
ms.prod: configuration-manager
ms.technology: configmgr-core
ms.topic: include
ms.date: 06/25/2020
ms.openlocfilehash: e4896e0a7e4290baacc7ff04e76c1641392539ce
ms.sourcegitcommit: e2ef7231d3abaf3c925b0e5ee9f66156260e3c71
ms.translationtype: HT
ms.contentlocale: it-IT
ms.lasthandoff: 06/26/2020
ms.locfileid: "85397673"
---
## <a name="improvements-to-managing-device-restarts"></a><a name="bkmk_restart"></a> Miglioramenti alla gestione dei riavvii dei dispositivi

<!--3601213-->

Configuration Manager offre molte opzioni per gestire le [notifiche di riavvio del dispositivo](../../../../clients/deploy/device-restart-notifications.md). In base ai [commenti e suggerimenti in UserVoice](https://configurationmanager.uservoice.com/forums/300492-ideas/suggestions/8373180-prompt-users-for-reboot-but-never-force-it), è ora possibile configurare le impostazioni del client per impedire il riavvio automatico dei dispositivi quando richiesto da una distribuzione. Per impostazione predefinita, Configuration Manager può comunque forzare il riavvio dei dispositivi.

> [!IMPORTANT]
> Questa nuova impostazione client si applica a tutte le distribuzioni di applicazioni, aggiornamenti software e pacchetti nel dispositivo. Fino a quando un utente non riavvia manualmente il dispositivo:
>
> - Gli aggiornamenti software e le revisioni dell'app potrebbero non essere installate completamente
> - È possibile che non vengano eseguite le installazioni di software aggiuntivo

### <a name="try-it-out"></a>Verifica

Provare a completare le attività. Inviare quindi [commenti e suggerimenti](../../technical-preview-2003.md#bkmk_feedback) con le proprie opinioni sulla funzionalità.

1. Nel gruppo **Riavvio del computer** delle impostazioni client disabilitare la nuova opzione seguente: **Configuration Manager può forzare il riavvio di un dispositivo**. Quando si disabilita questa impostazione, non è possibile specificare la quantità di tempo dopo la scadenza per il riavvio del dispositivo o la visualizzazione della notifica con il conto alla rovescia visualizzata all'utente.

1. Per testare il comportamento, modificare la frequenza dell'impostazione seguente in `2` minuti: **Dopo la scadenza, specificare la frequenza delle notifiche di promemoria di riavvio visualizzate all'utente (minuti)** .

1. [Distribuire un'app](../../../../../apps/deploy-use/deploy-applications.md) che richiede un riavvio. Eseguire la distribuzione richiesta con scadenza immediata.

    > [!TIP]
    > Per eseguire il test, nelle proprietà del tipo di distribuzione dell'app passare alla scheda **Codici restituiti**. Per il valore del codice restituito `0`, impostare il **Tipo di codice** su **Avvio a freddo**.

Attendere o forzare il client in modo che riceva le impostazioni client aggiornate e i criteri di distribuzione delle app. Una volta completata l'installazione dell'app, verrà visualizzata la notifica seguente:

:::image type="content" source="../../media/3601213-restart-your-computer.png" alt-text="Notifica di Software Center per il riavvio del computer":::

Se si sceglie **Posponi** per questa notifica, la notifica verrà visualizzata nuovamente in base alla frequenza delle notifiche di promemoria di riavvio specificata. Il dispositivo non verrà riavviato fino a quando non si seleziona **Riavvia** o non si riavvia Windows manualmente.

Per la risoluzione dei problemi, usare i file rebootcoordinator.log e SCNotify.log.
