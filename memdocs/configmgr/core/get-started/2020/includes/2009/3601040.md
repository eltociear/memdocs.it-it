---
author: aczechowski
ms.author: aaroncz
ms.prod: configuration-manager
ms.technology: configmgr-core
ms.topic: include
ms.date: 09/14/2010
ms.openlocfilehash: 12f5c375220f6ef02eb7a835439a5b97340db009
ms.sourcegitcommit: dc2cca9eb70aef15037e8f7d18d671c513bfde85
ms.translationtype: HT
ms.contentlocale: it-IT
ms.lasthandoff: 09/14/2020
ms.locfileid: "90081944"
---
## <a name="cloud-management-gateway-with-virtual-machine-scale-set"></a><a name="bkmk_cmgvmss"></a> Cloud Management Gateway con set di scalabilità di macchine virtuali

<!--3601040-->

In base al [feedback in UserVoice](https://configurationmanager.uservoice.com/forums/300492-ideas/suggestions/17404900-cloud-management-gateway-as-csp), le distribuzioni di Cloud Management Gateway (CMG) usano ora i set di scalabilità di macchine virtuali in Azure. Questa modifica introduce il supporto per le sottoscrizioni di Azure Cloud Solution Provider (CSP).

A parte gli aspetti seguenti, la configurazione, il funzionamento e le funzionalità di CMG rimangono invariate:

- Un nuovo prerequisito consiste nel registrare i provider di risorse seguenti nella sottoscrizione di Azure:

  - Microsoft.KeyVault
  - Microsoft.Storage
  - Microsoft.Network
  - Microsoft.Compute

  Per altre informazioni, vedere [Provider e tipi di risorse di Azure](/azure/azure-resource-manager/management/resource-providers-and-types).

- Quando si crea un'istanza di CMG nella console di Configuration Manager, l'opzione predefinita per distribuire il servizio cloud un **Set di scalabilità di macchine virtuali**. Se necessario, è comunque possibile selezionare **Servizio cloud (versione classica)** per usare la distribuzione Azure Resource Manager esistente.

- Per la distribuzione di un'istanza di CMG a un set di scalabilità di macchine virtuali, il nome del servizio è diverso. Il nome deriva dal [certificato di autenticazione server del Cloud Management Gateway](../../../../clients/manage/cmg/certificates-for-cloud-management-gateway.md#bkmk_serverauth).

  - Con l'opzione di distribuzione Azure Resource Manager precedente, il nome del servizio si trova nel dominio **cloudapp.net**. Ad esempio, **GraniteFalls.CloudApp.Net**.

  - Con un set di scalabilità di macchine virtuali, il nome del servizio usa il dominio **cloudapp.azure.com** insieme all'area. Ad esempio **GraniteFalls.EastUS.CloudApp.Azure.Com** per una distribuzione nell'area di Azure **Stati Uniti orientali**.

- Il punto di connessione CMG comunica con il set di scalabilità di macchine virtuali in Azure solo tramite HTTPS. Non richiede porte TCP-TLS 10140-10155 per creare il canale di comunicazione CMG.

Se esiste già una distribuzione di CMG con Azure Resource Manager, non è necessario [ridistribuire il servizio](../../../../clients/manage/cmg/setup-cloud-management-gateway.md#redeploy-the-service). Scopo di questo nuovo metodo di distribuzione è supportare i clienti CSP nell'uso di CMG. Se si ridistribuisce il servizio per sfruttare la nuova architettura, il nome del servizio viene modificato, quindi sarà necessario apportare modifiche alla configurazione:

- Se si emette il certificato di autenticazione server CMG per il nome di dominio, aggiornare il record CNAME in DNS. Il certificato usa ad esempio **GraniteFalls.Contoso.Com**. Prima di tutto, distribuire il nuovo servizio con lo stesso certificato. Quando si è pronti per eseguire il passaggio, modificare il record CNAME in modo che punti al set di scalabilità di macchine virtuali. Modificare ad esempio il mapping CNAME per **GraniteFalls.Contoso.Com** in **GraniteFalls.EastUS.CloudApp.Azure.Com**.

- Se si usa un certificato di autenticazione server CMG di un provider di terze parti, il certificato viene emesso nel dominio cloudapp.net. È necessario ottenere un nuovo certificato per il nuovo dominio del servizio. Ad esempio **GraniteFalls.EastUS.CloudApp.Azure.Com**. Creare il nuovo servizio con il nuovo certificato e aggiungere un secondo punto di connessione CMG. Attendere almeno un giorno prima di eliminare l'istanza CMG precedente e rimuovere il punto di connessione CMG originale. Se i client sono disattivati o non dispongono di una connessione a Internet il tempo di attesa può essere superiore.

Per altre informazioni generali su Cloud Management Gateway, vedere [Pianificare Cloud Management Gateway](../../../../clients/manage/cmg/plan-cloud-management-gateway.md).

### <a name="preview-limitations-for-cmg-with-virtual-machine-scale-sets"></a>Limitazioni di anteprima per CMG con i set di scalabilità di macchine virtuali

Le configurazioni CMG seguenti non sono attualmente supportate in questa versione:

- Cloud Azure Governo degli Stati Uniti

- Applicare TLS 1.2
