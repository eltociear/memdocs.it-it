---
author: aczechowski
ms.author: aaroncz
ms.prod: configuration-manager
ms.topic: include
ms.date: 11/30/2018
ms.openlocfilehash: d9d751166bc57be42b6adc6b2b04ad3c47c3d20d
ms.sourcegitcommit: bbf820c35414bf2cba356f30fe047c1a34c5384d
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "81694639"
---
## <a name="configuration-manager-console-notifications"></a><a name="bkmk_notify"></a> Notifiche della console di Configuration Manager
<!--1318035-->
Per fornire informazioni più accurate che consentano di intraprendere l'azione appropriata, la console di Configuration Manager ora invia una notifica per gli eventi seguenti:
- Quando è disponibile un aggiornamento per Configuration Manager
- Quando nell'ambiente si verificano eventi di manutenzione e relativi al ciclo di vita

Queste notifiche sono visualizzate in una barra nella parte superiore della finestra della console sotto la barra multifunzione. Sostituiscono l'esperienza precedente che avvisava della disponibilità di aggiornamenti di Configuration Manager. Queste notifiche nella console visualizzano comunque informazioni critiche, ma non interferiscono con l'interazione tra utente e console. Le notifiche critiche non possono essere ignorate. Tutte le notifiche della console sono visualizzate in una nuova area di notifica della barra del titolo. 

![Barra delle notifiche e flag nella console](../../media/1318035-notify-eval-version-expired.png)

Le notifiche seguenti sono applicabili in prevalenza al ramo Technical Preview:  

- La versione di valutazione ha una scadenza entro 30 giorni (Avviso): la data di scadenza della versione di valutazione è entro 30 giorni dalla data corrente  

- La versione di valutazione è scaduta (Errore critico): la data corrente è oltre la data di scadenza della versione di valutazione  

- Mancata corrispondenza con la versione della console (Errore critico): la versione della console non corrisponde alla versione del sito  

- Aggiornamento del sito disponibile (Avviso): è disponibile un nuovo pacchetto di aggiornamento  


È possibile configurare in ogni sito la visualizzazione delle notifiche non critiche. Nelle proprietà del sito, scheda **Avvisi**, selezionare l'opzione **Abilitare le notifiche della console per modifiche non critiche all'integrità del sito**. 

- Se si abilita questa impostazione, tutti gli utenti vedranno le notifiche di livello critico, gli avvisi e le informazioni. Questa opzione è attivata per impostazione predefinita.  

- Se si disabilita questa impostazione, gli utenti della console vedranno solo le notifiche di livello critico.  

La maggior parte delle notifiche della console sono relative alla sessione. La console valuta le query quando vengono avviate dall'utente. Per visualizzare le modifiche nelle notifiche, riavviare la console. Se un utente chiude una notifica critica, questa verrà inviata nuovamente al riavvio della console, purché sia ancora applicabile. 

Le notifiche seguenti vengono rivalutate ogni cinque minuti:
- Il sito si trova in modalità di manutenzione  
- Il sito si trova in modalità di ripristino  
- Il sito si trova in modalità di aggiornamento  

Le notifiche seguono le autorizzazioni dell'amministrazione basata sui ruoli. Ad esempio, se un utente non dispone delle autorizzazioni per visualizzare gli aggiornamenti di Configuration Manager, l'utente non vedrà tali notifiche.

Alcune notifiche sono associate a un'azione. Ad esempio, se la versione della console non corrisponde alla versione del sito, selezionare **Install the new console version** (Installare la nuova versione della console). Questa azione avvia il programma di installazione della console. 

Per altre informazioni e istruzioni per la risoluzione dei problemi, vedere il file **SmsAdminUI.log** nel computer della console. Per impostazione predefinita, questo file si trova nel percorso seguente: `C:\Program Files (x86)\Microsoft Configuration Manager\AdminConsole\AdminUILog\SmsAdminUI.log`.

