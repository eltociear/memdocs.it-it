---
title: Domande frequenti sulla gestione di applicazioni mobili e sulla protezione delle app
description: Questo articolo fornisce risposte ad alcune domande frequenti sulla gestione di applicazioni mobili (MAM) di Intune e sulla protezione delle app di Intune.
keywords: ''
author: Erikre
ms.author: erikre
manager: dougeby
ms.date: 04/14/2020
ms.topic: conceptual
ms.service: microsoft-intune
ms.subservice: apps
ms.localizationpriority: high
ms.technology: ''
ms.assetid: 149def73-9d08-494b-97b7-4ba1572f0623
ms.reviewer: erikre
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 81ba50c9822ff5672fd52bab1d89f444aafdb402
ms.sourcegitcommit: b90d51f7ce09750e024b97baf6950a87902a727c
ms.translationtype: HT
ms.contentlocale: it-IT
ms.lasthandoff: 07/06/2020
ms.locfileid: "86022331"
---
# <a name="frequently-asked-questions-about-mam-and-app-protection"></a>Domande frequenti sulla gestione di applicazioni mobili e sulla protezione delle app

Questo articolo fornisce risposte ad alcune domande frequenti su Gestione di applicazioni mobili (MAM) di Intune e sulla protezione delle app di Intune.

## <a name="mam-basics"></a>Informazioni di base su MAM

**Che cos'è MAM?**<br></br>
[Gestione di applicazioni mobili (MAM) di Intune](app-lifecycle.md) indica la suite di funzionalità di gestione di Intune che consente di pubblicare, distribuire, configurare, proteggere, monitorare e aggiornare le app mobili degli utenti.

**Quali sono i vantaggi della protezione delle app di MAM?**<br></br>
MAM protegge i dati di un'organizzazione all'interno di un'applicazione. Con MAM senza registrazione (MAM-WE) un'app correlata all'istituto di istruzione o all'azienda contenente dati sensibili può essere gestita in quasi tutti i dispositivi, inclusi i dispositivi personali in scenari Bring-Your-Own-Device (BYOD). La maggior parte delle app di produttività, ad esempio le app per Microsoft Office, può essere gestita da MAM di Intune. Vedere l'elenco ufficiale delle [app gestite da Intune](https://www.microsoft.com/cloud-platform/microsoft-intune-apps) disponibili al pubblico.

**Quali configurazioni dei dispositivi sono supportate da MAM?**<br></br>
MAM di Intune supporta due configurazioni:
- **MDM + MAM di Intune**: Gli amministratori IT possono gestire le app solo usando MAM e i criteri di protezione delle app nei dispositivi registrati con la gestione di dispositivi mobili (MDM) di Intune. Per gestire le app con MDM e MAM, i clienti devono usare l'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431).

- **MAM senza registrazione del dispositivo**: questa configurazione, detta anche MAM-WE, consente agli amministratori IT di gestire le app tramite MAM e i criteri di protezione delle app nei dispositivi non registrati con MDM di Intune. Ciò significa che le app possono essere gestite da Intune nei dispositivi registrati con provider EMM di terze parti. Per gestire le app con MAM-WE, i clienti devono usare l'[interfaccia di amministrazione di Microsoft Endpoint Manager ](https://go.microsoft.com/fwlink/?linkid=2109431). Le app possono essere gestite da Intune anche nei dispositivi registrati con provider EMM (Enterprise Mobility Management) di terze parti o non registrati affatto in un sistema MDM.


## <a name="app-protection-policies"></a>Criteri di protezione delle app

**Che cosa sono i criteri di protezione delle app?**<br></br>
I criteri di protezione delle app sono regole che assicurano che i dati di un'organizzazione rimangano sicuri o contenuti in un'app gestita. Un criterio può essere una regola che viene applicata quando l'utente tenta di accedere o spostare dati "aziendali" o un set di azioni vietate o monitorate quando l'utente è all'interno dell'app.

**Esempi di criteri di protezione delle app**.<br></br>
Per informazioni dettagliate sulle singole impostazioni dei criteri di protezione delle app, vedere [Impostazioni dei criteri di protezione delle app di Android](app-protection-policy-settings-android.md) e [Impostazioni dei criteri di protezione delle app per iOS/iPadOS](app-protection-policy-settings-ios.md).

**È possibile applicare criteri MDM e MAM allo stesso utente nello stesso momento per dispositivi diversi? Ad esempio, nel caso in cui l'utente abbia accesso alle risorse di lavoro dal proprio computer abilitato per MAM, ma usi anche un dispositivo gestito da MDM di Intune. Ci sono particolari avvertenze per questo scenario?**<br></br>
Se si applica un criterio MAM per l'utente senza impostare lo stato del dispositivo, l'utente riceverà il criterio MAM sia nel dispositivo BYOD che nel dispositivo gestito da Intune. È anche possibile applicare un criterio MAM basato sullo stato gestito. Quando si crea un criterio di protezione dell'app, accanto a Includi tutti i tipi di app selezionare No. Effettuare quindi una delle operazioni seguenti:
- Applicare un criterio MAM meno rigoroso ai dispositivi gestiti da Intune e applicare un criterio MAM più restrittivo ai dispositivi non registrati in MDM.
-   Applicare un criterio MAM ugualmente rigoroso ai dispositivi gestiti da Intune come dispositivi gestiti da terze parti.
- Applicare un criterio MAM solo ai dispositivi non registrati.

Per altre informazioni, vedere [Come monitorare i criteri di protezione delle app](app-protection-policies-monitor.md).

## <a name="apps-you-can-manage-with-app-protection-policies"></a>App gestibili con i criteri di protezione delle app

**Quali app possono essere gestite dai criteri di protezione delle app?**<br></br>
Qualsiasi app integrata con [Intune App SDK](../developer/app-sdk.md) o di cui è stato eseguito il wrapping tramite lo [strumento di wrapping delle app di Intune](../developer/apps-prepare-mobile-application-management.md) può essere gestita mediante i criteri di protezione delle app di Intune. Vedere l'elenco ufficiale delle [app gestite da Intune](https://www.microsoft.com/cloud-platform/microsoft-intune-apps) disponibili al pubblico.

**Quali sono i requisiti di base per usare i criteri di protezione delle app in un'app gestita da Intune?**

- L'utente finale deve avere un account Azure Active Directory (AAD). Per imparare a creare gli utenti Intune in Azure Active Directory, vedere [Aggiungere utenti e concedere autorizzazioni amministrative a Intune](../fundamentals/users-add.md).

- L'utente finale deve avere una licenza per Microsoft Intune assegnata all'account Azure Active Directory. Per informazioni su come assegnare le licenze di Intune agli utenti finali, vedere [Gestire le licenze di Intune](../fundamentals/licenses-assign.md).

- L'utente finale deve appartenere a un gruppo di sicurezza che è la destinazione dei criteri di protezione dell'app. Gli stessi criteri di protezione devono avere come destinazione l'app specifica in uso. I criteri di protezione delle app possono essere creati e distribuiti nell'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431). È possibile creare gruppi di sicurezza simultaneamente nell'[interfaccia di amministrazione di Microsoft 365](https://admin.microsoft.com).

- L'utente finale deve accedere all'app usando il proprio account AAD.

**Cosa accade se si vuole abilitare un'app con Protezione app di Intune ma non si usa una piattaforma di sviluppo di app supportata?**

Il team di sviluppo di Intune SDK verifica e gestisce attivamente il supporto per le app compilate con la piattaforme native Android, iOS/iPadOS (Obj-C, Swift), Xamarin e Xamarin.Forms. Anche se alcuni clienti sono riusciti a integrare Intune SDK con altre piattaforme, ad esempio React Native e NativeScript, Microsoft non offre linee guida o plug-in specifici per gli sviluppatori di app che usano piattaforme diverse da quelle supportate da Microsoft.

**Intune APP SDK supporta Microsoft Authentication Library (MSAL)?**<br></br>
Intune App SDK può usare Microsoft Authentication Library per gli scenari di autenticazione e avvio condizionale. Si basa su MSAL anche per registrare l'identità utente con il servizio MAM per la gestione senza scenari di registrazione del dispositivo.

**Quali sono i requisiti aggiuntivi per usare l'[app Outlook per dispositivi mobili](https://products.office.com/outlook)?**

- L'utente finale deve avere l'app Outlook per dispositivi mobili installata nel dispositivo.

- L'utente finale deve avere una licenza e una cassetta postale di [Office 365 Exchange Online](https://products.office.com/exchange/exchange-online) collegata al proprio account Azure Active Directory.

  >[!NOTE]
  > L'app Outlook per dispositivi mobili attualmente supporta solo Protezione app di Intune per Microsoft Exchange Online e [Exchange Server con autenticazione moderna ibrida](https://technet.microsoft.com/library/mt846639(v=exchg.160).aspx). Non supporta Exchange in Office 365 dedicato.

**Quali sono i requisiti aggiuntivi per usare le app [Word, Excel e PowerPoint](https://products.office.com/business/office)?**

- L'utente finale deve avere una licenza per [App di Microsoft 365 Business o Enterprise](https://products.office.com/business/compare-more-office-365-for-business-plans) collegata all'account Azure Active Directory. La sottoscrizione deve includere le app di Office nei dispositivi mobili e può includere un account di archiviazione cloud con [OneDrive for Business](https://onedrive.live.com/about/business/). È possibile assegnare licenze di Office 365 nell'[interfaccia di amministrazione di Microsoft 365](https://admin.microsoft.com) seguendo queste [istruzioni](https://support.office.com/article/Assign-or-remove-licenses-for-Office-365-for-business-997596b5-4173-4627-b915-36abac6786dc).

- L'utente finale deve aver configurato un percorso gestito usando la funzionalità Salva con nome granulare nell'impostazione dei criteri di protezione delle applicazioni "Salva copie dei dati dell'organizzazione". Se il percorso gestito è OneDrive, ad esempio, l'app [OneDrive](https://onedrive.live.com/about/) deve essere configurata nell'app Word, Excel o PowerPoint dell'utente finale.

- Se il percorso gestito è OneDrive, l'app deve essere impostata come destinazione dei criteri di protezione delle app distribuiti all'utente finale.

  >[!NOTE]
  > Le app per dispositivi mobili di Office attualmente supportano solo SharePoint Online e SharePoint locale.

**Perché è necessario un percorso gestito (ad esempio OneDrive) per Office?**<br></br>
Intune contrassegna tutti i dati nell'app come "aziendali" o "personali". Quando hanno origine da una sede aziendale, i dati vengono considerati "aziendali". Per le app di Office, Intune considera come sedi aziendali la posta elettronica (Exchange) o l'archiviazione cloud (app OneDrive con un account OneDrive for Business).

**Quali sono i requisiti aggiuntivi per usare Skype for Business?**<br></br>
Vedere i requisiti della licenza per [Skype for Business](https://products.office.com/skype-for-business/it-pros). Per le configurazioni ibride e locali di Skype for Business, vedere rispettivamente [Hybrid Modern Auth for SfB and Exchange goes GA](https://techcommunity.microsoft.com/t5/Skype-for-Business-Blog/Hybrid-Modern-Auth-for-SfB-and-Exchange-goes-GA/ba-p/134756) (Disponibilità generale pe l'autenticazione moderna ibrida per Skype for Business) [Modern Auth for SfB OnPrem with AAD](https://techcommunity.microsoft.com/t5/Skype-for-Business-Blog/Modern-Auth-for-SfB-OnPrem-with-AAD/ba-p/180910) (Autenticazione moderna per Skype for Business locale con AAD).

## <a name="app-protection-features"></a>Funzionalità di protezione delle app

**Che cos'è il supporto di più identità?**<br></br>
Il supporto di più identità consente a Intune App SDK di applicare i criteri di protezione delle app solo all'account aziendale o dell'istituto di istruzione registrato nell'app. Se nell'app viene registrato un account personale, i dati rimangono invariati.

**Qual è lo scopo del supporto di più identità?**<br></br>
Il supporto di più identità consente alle app con destinatari "aziendali" e consumer (ad esempio le app di Office) di essere rilasciate pubblicamente con funzionalità di protezione delle app di Intune per gli account "aziendali".

**Informazioni su Outlook e le identità multiple.**<br></br>
Poiché Outlook dispone di una vista combinata per la posta elettronica personale e "aziendale", l'app Outlook richiede il PIN Intune all'avvio.

**Che cos'è il PIN dell'app Intune?**<br></br>
Il PIN è un codice di accesso usato per verificare che l'accesso ai dati dell'organizzazione in un'applicazione venga eseguito dall'utente appropriato.

- **Quando viene richiesto all'utente di immettere il PIN?**<br></br> Intune richiede l'immissione del PIN dell'app dell'utente quando quest'ultimo sta per accedere ai dati "aziendali". Nelle app a identità multipla, ad esempio Word/Excel/PowerPoint, all'utente viene richiesto il PIN quando tenta di aprire un file o un documento "aziendale". Nelle app a identità singola, ad esempio app line-of-business gestite tramite lo strumento di wrapping delle app di Intune, il PIN viene richiesto all'avvio, poiché Intune App SDK riconosce che l'esperienza dell'utente nell'app è sempre "aziendale".

- **Con quale frequenza viene richiesto il PIN di Intune all'utente?**<br></br> L'amministratore IT può definire l'impostazione dei criteri di protezione delle app di Intune "Controlla di nuovo i requisiti di accesso dopo (minuti)" nella console di amministrazione di Intune. Questa impostazione specifica il periodo di tempo che deve trascorrere prima che i requisiti di accesso vengano controllati nel dispositivo e prima che venga nuovamente visualizzata la schermata del PIN dell'applicazione. Ecco tuttavia alcuni dettagli importanti sul PIN che influiscono sulla frequenza con cui viene richiesto il PIN all'utente: 

  - **Il PIN viene condiviso tra le app dello stesso server di pubblicazione per migliorare l'usabilità:** in iOS/iPadOS un solo PIN viene condiviso da tutte le app dello **stesso editore**. In Android un solo PIN viene condiviso da tutte le app.
  - **Il comportamento "Controlla di nuovo i requisiti di accesso dopo (minuti)" dopo un riavvio del dispositivo:** un "timer del PIN" tiene traccia del numero di minuti di inattività che determinano quando visualizzare di nuovo il PIN dell'app di Intune. In iOS/iPadOS il timer del PIN è indipendente dal riavvio del dispositivo. Di conseguenza, il riavvio del dispositivo non ha effetto sul numero di minuti durante i quali l'utente è rimasto inattivo da un'app iOS/iPadOS con i criteri PIN di Intune. In Android, il timer del PIN viene reimpostato al riavvio del dispositivo. Di conseguenza, le app Android con criteri di Intune richiederanno probabilmente un PIN dell'app indipendentemente dal valore dell'impostazione 'Controlla di nuovo i requisiti di accesso dopo (minuti)' **dopo un riavvio del dispositivo**.  
  - **Il timer associato al PIN è di natura sequenziale:** quando si immette il PIN per accedere a un'app (app A) e quest'ultima lascia la posizione in primo piano (area di input principale) nel dispositivo, il timer del PIN immesso viene reimpostato. Le app (ad esempio l'app B) che condividono questo PIN non richiederanno all'utente di immettere il PIN, perché il timer è stato reimpostato. La richiesta di immissione del PIN verrà visualizzata di nuovo quando il valore di 'Controlla di nuovo i requisiti di accesso dopo (minuti)' verrà nuovamente raggiunto.

Per i dispositivi iOS/iPadOS, anche se il PIN è condiviso tra app di diversi editori, la richiesta verrà nuovamente visualizzata quando il valore di **Controlla di nuovo i requisiti di accesso dopo (minuti)** verrà nuovamente raggiunto per l'app che non è l'area di input principale. Quindi, ad esempio, un utente ha l'app _A_ dal server di pubblicazione _X_ e l'app _B_ dal server di pubblicazione _Y_ e queste due app condividono lo stesso PIN. L'utente è concentrato sull'app _A_ (in primo piano) e l'app _B_ è ridotta a icona. Quando si raggiunge il valore di **Controlla di nuovo i requisiti di accesso dopo (minuti)** e si passa all'app _B_, è necessario il PIN.

  >[!NOTE] 
  > Per verificare più spesso i requisiti di accesso dell'utente (ad esempio tramite la richiesta del PIN), in particolare per le app usate di frequente, è consigliabile ridurre il valore dell'impostazione 'Controlla di nuovo i requisiti di accesso dopo (minuti)'. 
      
- **Come funziona il PIN di Intune con i PIN delle app predefiniti per Outlook e OneDrive**<br></br>
Il funzionamento del PIN di Intune si basa su un timer basato sull'inattività, vale a dire il valore di "Controlla di nuovo i requisiti di accesso dopo (minuti)". Di conseguenza, le richieste del PIN di Intune vengono visualizzate in modo indipendente dalle richieste dei PIN delle app predefiniti per Outlook e OneDrive spesso associate all'avvio dell'app per impostazione predefinita. Se l'utente riceve entrambe le richieste di PIN contemporaneamente, il comportamento predefinito prevede che il PIN di Intune abbia la precedenza. 

- **Il PIN è sicuro?**<br></br> Il PIN consente l'accesso ai dati aziendali nell'app solo all'utente appropriato. Pertanto, un utente finale deve accedere con il proprio account aziendale o dell'istituto di istruzione prima di poter impostare o reimpostare il PIN dell'app Intune. Questa autenticazione viene gestita da Azure Active Directory tramite scambio di token di sicurezza e non è trasparente per Intune App SDK. Dal punto di vista della sicurezza, il modo migliore per proteggere i dati aziendali o dell'istituto di istruzione è la crittografia. La crittografia non è correlata al PIN dell'app, ma costituisce i criteri di protezione delle app.

- **In che modo Intune protegge il PIN dagli attacchi di forza bruta?**<br></br> Nell'ambito dei criteri del PIN dell'app, l'amministratore IT può impostare il numero massimo di volte in cui un utente può provare a eseguire l'autenticazione del PIN prima di bloccare l'app. Dopo aver raggiunto il numero di tentativi, Intune App SDK può cancellare i dati "aziendali" nell'app.
  
- **Per quale motivo è necessario impostare un PIN due volte per app dallo stesso editore?**<br></br> MAM (in iOS/iPadOS) consente attualmente un PIN a livello di applicazione con caratteri alfanumerici e caratteri speciali denominato "passcode", che richiede la partecipazione di applicazioni, ad esempio WXP, Outlook, Managed Browser, Yammer, per integrare Intune App SDK per iOS/iPadOS. In caso contrario, le impostazioni del passcode non vengono applicate correttamente per le applicazioni di destinazione. Questa è una funzionalità rilasciata in Intune SDK per iOS/iPadOS 7.1.12. <br><br> Per supportare questa funzionalità e garantire la compatibilità con le versioni precedenti di Intune SDK per iOS/iPadOS, tutti i PIN (numerici o passcode) nella versione 7.1.12 e versioni successive vengono gestiti separatamente dal PIN numerico nelle versioni precedenti dell'SDK. Pertanto, se un dispositivo dispone di applicazioni con le versioni di Intune SDK per iOS/iPadOS prima e dopo la versione 7.1.12 dello stesso editore, è necessario impostare due PIN. <br><br> I due PIN (per ogni app) non sono correlati in alcun modo, ovvero devono soddisfare i criteri di protezione delle app applicati all'app. Di conseguenza, *solo* se alle app A e B sono applicati gli stessi criteri (in riferimento al PIN), l'utente può configurare lo stesso PIN due volte. <br><br> Questo comportamento è specifico per il PIN per le applicazioni iOS/iPadOS abilitate per la gestione delle app per dispositivi mobili di Intune. Nel corso del tempo, man mano che le applicazioni adottano versioni successive di Intune SDK per iOS/iPadOS, la necessità di impostare un PIN due volte per le app dello stesso editore diventa un problema minore. Vedere la nota di seguito per un esempio.

  >[!NOTE]
  > Ad esempio, se l'app A è compilata con una versione precedente alla 7.1.12 e l'app B viene compilata con una versione maggiore o uguale a 7.1.12 dello stesso editore, l'utente finale dovrà configurare separatamente i PIN per A e B, se entrambe le app vengono installate in un dispositivo iOS/iPadOS. <br><br> Se viene installata nel dispositivo un'app C con la versione 7.1.9 dell'SDK, questa app condividerà lo stesso PIN dell'app A. <br><br> Un'app D compilata con la versione 7.1.14 condividerà lo stesso PIN dell'app B. <br><br> Se in un dispositivo vengono installate solo le app A e C, sarà necessario impostare un solo PIN. Lo stesso vale se in un dispositivo vengono installate solo le app B e D.

**Informazioni sulla crittografia.**<br></br>
Gli amministratori IT possono distribuire criteri di protezione che richiedono di crittografare i dati dell'app. Nell'ambito dei criteri, l'amministratore IT può specificare anche il momento in cui il contenuto viene crittografato.

- **In che modo Intune crittografa i dati?**<br></br> Per informazioni dettagliate sulle impostazioni di crittografia dei criteri di protezione delle app, vedere [Impostazioni dei criteri di protezione delle app di Android](app-protection-policy-settings-android.md) e [Impostazioni dei criteri di protezione delle app per iOS/iPadOS](app-protection-policy-settings-ios.md).

- **Quali dati vengono crittografati?**<br></br> Vengono crittografati solo i dati contrassegnati come "aziendali" in base ai criteri di protezione delle app dell'amministratore IT. Quando hanno origine da una sede aziendale, i dati vengono considerati "aziendali". Per le app di Office, Intune considera come sedi aziendali la posta elettronica (Exchange) o l'archiviazione cloud (app OneDrive con un account OneDrive for Business). Per le app line-of-business gestite dallo strumento di wrapping delle app di Intune, tutti i dati delle app vengono considerati "aziendali".

**In che modo Intune cancella i dati in remoto?**<br></br>
Intune può cancellare i dati delle app in tre modi diversi: cancellazione completa dei dati del dispositivo, cancellazione selettiva per MDM e cancellazione selettiva per MAM. Per altre informazioni sulla cancellazione remota per MDM, vedere [Rimuovere i dispositivi tramite il ripristino delle impostazioni predefinite, la rimozione dei dati aziendali o l'annullamento manuale della registrazione del dispositivo](../remote-actions/devices-wipe.md). Per altre informazioni sulla cancellazione selettiva usando MAM, vedere [l'azione Ritira](../remote-actions/devices-wipe.md#retire) e [Come cancellare solo i dati aziendali dalle app](apps-selective-wipe.md).

- **Informazioni sulla cancellazione**<br></br> La [cancellazione](../remote-actions/devices-wipe.md) rimuove tutti i dati dell'utente e le impostazioni dal **dispositivo** ripristinando le impostazioni predefinite di fabbrica. Il dispositivo verrà rimosso da Intune.
  >[!NOTE]
  > La cancellazione può essere eseguita solo sui dispositivi registrati con la gestione di dispositivi mobili (MDM) di Intune.

- **Che cos'è la cancellazione selettiva per MDM?**<br></br> Vedere [l'azione Ritira nella sezione Rimuovere i dispositivi](../remote-actions/devices-wipe.md#retire) per informazioni sulla rimozione dei dati aziendali.

- **Che cos'è la cancellazione selettiva per MAM?**<br></br> La cancellazione selettiva per MAM rimuove semplicemente i dati aziendali da un'app. La richiesta viene avviata usando l'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431). Per informazioni su come avviare una richiesta di cancellazione, vedere [Come cancellare solo i dati aziendali dalle app](apps-selective-wipe.md).

- **A quale velocità viene eseguita la cancellazione selettiva per MAM?**<br></br> Se l'utente sta usando l'app quando viene avviata la cancellazione selettiva, Intune App SDK controlla ogni 30 minuti la presenza di una richiesta di cancellazione selettiva dal servizio MAM di Intune. L'SDK verifica inoltre la presenza della cancellazione selettiva quando l'utente avvia l'app per la prima volta e accede con l'account aziendale o dell'istituto di istruzione.

**Perché i servizi locali non funzionano con le app protette di Intune?**<br></br>
La protezione delle app di Intune dipende dalla coerenza dell'identità dell'utente tra l'applicazione e Intune App SDK. L'unico modo per garantire questo scenario è tramite l'autenticazione moderna. Esistono scenari in cui le app possono funzionare con una configurazione locale, ma non sono garantiti, né coerenti.

**Esiste un modo sicuro per aprire i collegamenti Web da app gestite?**<br></br>
Sì. L'amministratore IT può distribuire e impostare i criteri di protezione delle app per l'app Microsoft Edge. L'amministratore IT può richiedere che tutti i collegamenti Web nelle app gestite da Intune vengano aperti tramite l'app Microsoft Edge.

## <a name="app-experience-on-android"></a>Esperienza dell'app in Android

**Perché l'app Portale aziendale è necessaria per il funzionamento della protezione dell'app di Intune su dispositivi Android?**<br></br>
Gran parte delle funzionalità di protezione dell'app viene compilata nell'app Portale aziendale. La registrazione dei dispositivi _non è necessaria_ anche se l'app Portale aziendale è sempre obbligatoria. Per MAM-WE, è sufficiente che l'utente finale installi l'app Portale aziendale nel dispositivo.

**Come funzionano in Android più impostazioni di accesso della protezione app di Intune configurate per lo stesso set di app e utenti?**<br></br>
I criteri di protezione delle app di Intune relativi all'accesso vengono applicati in un ordine specifico nei dispositivi degli utenti finali quando cercano di accedere a un'app di destinazione dal proprio account aziendale. In generale, un blocco ha la precedenza, seguito da un avviso che può essere ignorato. Ad esempio, se possibile per l'app o l'utente specifici, un'impostazione di versione minima della patch di Android che avvisa l'utente che può essere eseguito un upgrade della patch verrà applicata dopo l'impostazione di versione minima della patch di Android che impedisce all'utente di accedere. Quindi, nello scenario in cui l'amministratore IT configura la versione minima della patch di Android su 2018-03-01 e la versione minima della patch di Android (solo avvisi) su 2018-02-01, se il dispositivo che tenta di accedere all'app usa la versione 2018-01-01 della patch, l'utente finale verrebbe bloccato in base all'impostazione più restrittiva per la versione minima della patch di Android che comporta il blocco dell'accesso. 

Quando si usano tipi diversi di impostazioni, un requisito di versione app ha la precedenza, seguito dal requisito di versione del sistema operativo Android e dal requisito relativo alla versione della patch di Android. Quindi, vengono controllati tutti gli avvisi per tutti i tipi di impostazioni nello stesso ordine.

**I criteri di protezione delle app di Intune permettono agli amministratori di richiedere che i dispositivi degli utenti finali ottengano l'attestazione SafetyNet di Google per dispositivi Android. Con quale frequenza viene inviato un nuovo risultato dell'attestazione SafetyNet al servizio?** <br><br> Una nuova determinazione del servizio Google Play verrà segnalata all'amministratore IT a un intervallo definito dal servizio Intune. La frequenza con cui viene effettuata la chiamata del servizio è limitata a causa del carico e di conseguenza questo valore viene gestito internamente e non può essere configurato. Qualsiasi azione configurata dall'amministratore IT per l'impostazione dell'attestazione SafetyNet di Google viene adottata in base all'ultimo risultato segnalato al servizio Intune al momento dell'avvio condizionale. Se non sono presenti dati, l'accesso verrà consentito se nessun altro controllo dell'avvio condizionale non riesce e viene avviato nel back-end un "round trip" di Google Play Service per determinare i risultati di attestazione, indicando all'utente in modo sincrono se il dispositivo non ha superato il controllo. In caso di dati non aggiornati, l'accesso verrà bloccato o consentito a seconda dell'ultimo risultato segnalato e, analogamente, verrà avviato un "round trip" di Google Play Service per determinare i risultati di attestazione, indicando all'utente in modo asincrono se il dispositivo non ha superato il controllo.

**I criteri di protezione delle app di Intune permettono agli amministratori di richiedere ai dispositivi degli utenti finali di inviare segnali tramite l'API di verifica delle app di Google per dispositivi Android. In che modo un utente finale può attivare l'analisi delle app in modo che l'accesso non venga bloccato per questo motivo?**<br><br> Le istruzioni su come eseguire questa operazione variano leggermente a seconda del dispositivo. Il processo generale consiste nel passare a Google Play Store, fare clic su **Le mie app e i miei giochi** e quindi fare clic sul risultato dell'ultima analisi delle app, che permette di accedere al menu Play Protect. Verificare che l'interruttore per **Cerca minacce alla sicurezza** sia attivato.

**Che cosa controlla effettivamente l'API di attestazione SafetyNet di Google nei dispositivi Android? Qual è la differenza tra i valori configurabili "Verifica l'integrità di base" e "Verifica l'integrità di base e i dispositivi certificati"?** <br><br>
Intune sfrutta le API SafetyNet di Google Play Protect per potenziare i controlli di rilevamento dei dispositivi rooted esistenti per i dispositivi non registrati. Google ha sviluppato e gestito questo set di API per app per Android da adottare se non si vuole che le app vengano eseguite su dispositivi rooted. L'app Android Pay, ad esempio, ha integrato questa funzionalità. Mentre Google non condivide pubblicamente l'interezza dei controlli di rilevamento dei dispositivi rooted eseguiti, queste API dovrebbero rilevare gli utenti che hanno eseguito accesso root ai propri dispositivi. Sarà quindi possibile impedire a questi utenti di accedere oppure cancellarne gli account aziendali dalle app con i criteri abilitati. L'opzione "Verifica l'integrità di base" fornisce informazioni sull'integrità generale del dispositivo. Dispositivi rooted, emulatori, dispositivi virtuali e dispositivi con segni di manomissione non superano la verifica dell'integrità di base. "Verifica l'integrità di base e i dispositivi certificati" fornisce informazioni sulla compatibilità del dispositivo con i servizi di Google. Solo i dispositivi non modificati che hanno ottenuto la certificazione di Google possono superare questo controllo. I dispositivi che non superano il controllo includono i seguenti:

- Dispositivi che non soddisfano l'integrità di base
- Dispositivi con bootloader sbloccato
- Dispositivi con ROM/immagine del sistema personalizzata
- Dispositivi per cui il produttore non ha richiesto o non ha soddisfatto la certificazione Google 
- Dispositivi con un'immagine del sistema creata direttamente da file del codice sorgente Android Open Source Program
- Dispositivi con un'immagine del sistema beta/di anteprima per sviluppatori

Per informazioni tecniche, vedere la [documentazione di Google sull'attestazione SafetyNet](https://developer.android.com/training/safetynet/attestation).

**Nella sezione Avvio condizionale sono disponibili due controlli simili quando si creano criteri di protezione delle app di Intune per i dispositivi Android. È necessario scegliere l'impostazione "Attestazione del dispositivo SafetyNet" o l'impostazione "Dispositivi jailbroken/rooted"?** <br><br>
I controlli delle API SafetyNet di Google Play Protect richiedono che l'utente finale sia online, almeno per l'intera durata dell'esecuzione del "round trip" per determinare i risultati di attestazione. Se l'utente finale è offline, l'amministratore IT può comunque aspettarsi l'applicazione di un risultato dall'impostazione "Dispositivi jailbroken/rooted". In ogni caso, se l'utente finale è rimasto offline per troppo tempo, entra in gioco il valore "Periodo di prova offline" e l'intero accesso ai dati aziendali o dell'istituto di istruzione viene bloccato una volta raggiunto il valore del timer, finché non è disponibile accesso di rete. L'attivazione di entrambe le impostazioni permette un approccio a più livelli per mantenere integri i dispositivi degli utenti finali, un aspetto importante quando questi accedono a dati aziendali o dell'istituto di istruzione su un dispositivo mobile. 

**Le impostazioni dei criteri di protezione delle app che sfruttano le API di Google Play Protect richiedono il funzionamento di Google Play Services. Che cosa succede se Google Play Services non è consentito nella località in cui può trovarsi l'utente finale?**<br><br>
Le impostazioni "Attestazione dispositivo SafetyNet" e "Analisi delle minacce nelle app" richiedono entrambe una versione determinata da Google di Google Play Services per funzionare correttamente. Poiché si tratta di impostazioni che rientrano nell'ambito della sicurezza, l'utente finale verrà bloccato se sono state assegnate queste impostazioni e l'utente non soddisfa i requisiti per la versione appropriata di Google Play Services o non ha accesso a Google Play Services. 

## <a name="app-experience-on-ios"></a>Esperienza dell'app in iOS
**Cosa accade se si aggiunge o si rimuove un'impronta digitale o un viso dal dispositivo?**<br></br>
I criteri di Protezione app di Intune consentono l'accesso alle app solo all'utente dotato di licenza per Intune. Uno dei modi per controllare l'accesso alle app consiste nel richiedere Apple Touch ID o Face ID per i dispositivi supportati. Intune implementa un comportamento in base al quale, se viene apportata una modifica al database di biometria del dispositivo e viene raggiunto il valore del timeout di inattività successivo, viene richiesto un PIN. Esempi di modifiche ai dati biometrici sono l'aggiunta o la rimozione di un'impronta digitale o di un viso. Se in Intune non è impostato un PIN, l'utente viene indirizzato alla configurazione di un PIN di Intune.

La finalità di questa procedura è di continuare a garantire la protezione e la sicurezza a livello di app dei dati dell'organizzazione all'interno dell'app stessa. Questa funzionalità è disponibile solo per iOS/iPadOS e richiede la partecipazione delle applicazioni che integrano Intune App SDK per iOS/iPadOS, versione 9.0.1 o versioni successive. L'integrazione dell'SDK è necessaria in modo il comportamento possa essere imposto nelle applicazioni di destinazione. Questa integrazione avviene sistematicamente e dipende dai team delle applicazioni specifiche. Alcune app partecipanti sono WXP, Outlook, Managed Browser e Yammer.
  
**È possibile usare l'estensione di condivisione per iOS per aprire i dati aziendali o dell'istituto di istruzione nelle app non gestite, anche se i criteri di trasferimento dei dati sono impostati su "solo app gestite" o "nessuna app". Questo scenario non comporta la perdita dei dati?**<br></br>
I criteri di protezione delle app di Intune non possono controllare l'estensione di condivisione per iOS senza la gestione del dispositivo. Pertanto, Intune _**crittografa i dati "aziendali" prima che vengano condivisi all'esterno dell'app**_. È possibile convalidare questo scenario provando ad aprire il file "aziendale" all'esterno dell'app gestita. Il file deve essere crittografato e non deve poter essere aperto all'esterno dell'app gestita.

**Come funzionano in iOS più impostazioni di accesso della protezione app di Intune configurate per lo stesso set di app e utenti?**<br></br>
I criteri di protezione delle app di Intune relativi all'accesso vengono applicati in un ordine specifico nei dispositivi degli utenti finali quando cercano di accedere a un'app di destinazione dal proprio account aziendale. In generale, una cancellazione ha la precedenza, seguita da un avviso che può essere ignorato. Ad esempio, se possibile per l'app o l'utente specifico, un'impostazione di versione minima del sistema operativo iOS/iPadOS che avvisa l'utente che può essere eseguito un aggiornamento della versione di iOS/iPadOS verrà applicata dopo l'impostazione di versione minima del sistema operativo iOS/iPadOS che impedisce all'utente di accedere. Quindi, nello scenario in cui l'amministratore IT configura la versione minima del sistema operativo iOS/iPadOS su 11.0.0.0 e la versione minima del sistema operativo iOS/iPadOS (solo avvisi) su 11.1.0.0, se il dispositivo che tenta di accedere all'app usa iOS/iPadOS 10, l'utente finale verrebbe bloccato in base all'impostazione più restrittiva per la versione minima del sistema operativo iOS/iPadOS che comporta il blocco dell'accesso.

Quando si usano tipi diversi di impostazioni, un requisito di versione di Intune App SDK ha la precedenza, seguito dal requisito di versione dell'app e dal requisito relativo alla versione del sistema operativo iOS/iPadOS. Quindi, vengono controllati tutti gli avvisi per tutti i tipi di impostazioni nello stesso ordine. Si consiglia di configurare il requisito di versione di Intune App SDK solo attenendosi alle istruzioni del team del prodotto Intune per gli scenari di blocco essenziali.


## <a name="see-also"></a>Vedere anche
- [Implementare il piano di Intune](../fundamentals/planning-guide-onboarding.md)
- [Test e convalida di Intune](../fundamentals/planning-guide-test-validation.md)
- [Impostazioni dei criteri di gestione delle app per dispositivi mobili Android in Microsoft Intune](../apps/app-protection-policy-settings-android.md)
- [Impostazioni dei criteri di gestione delle app per dispositivi mobili per iOS/iPadOS](../apps/app-protection-policy-settings-ios.md)
- [Criteri di protezione delle app - Aggiornamento dei criteri](../apps/app-protection-policy-delivery.md)
- [Convalidare i criteri di protezione delle app](../apps/app-protection-policy-delivery.md)
- [Aggiungere criteri di configurazione delle app per le app gestite senza registrazione dei dispositivi](../apps/app-configuration-policies-managed-app.md)
- [Come ottenere supporto per Microsoft Intune](../fundamentals/get-support.md)
