---
title: Creare profili di dispositivo iOS/iPadOS o macOS in Microsoft Intune - Azure | Microsoft Docs
description: Aggiungere o creare un profilo di dispositivo iOS, iPadOS o macOS e quindi configurare le impostazioni per AirPrint, layout della schermata iniziale, notifiche delle app, dispositivi condivisi, Single Sign-On e filtro del contenuto Web in Microsoft Intune.
keywords: ''
author: MandiOhlinger
ms.author: mandia
manager: dougeby
ms.date: 04/09/2020
ms.topic: conceptual
ms.service: microsoft-intune
ms.subservice: configuration
ms.localizationpriority: high
ms.technology: ''
ms.reviewer: ''
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 4ffa3d11b92c38373da22e53b96fe9cf9e520b5b
ms.sourcegitcommit: af8a3efd361a7f3fa6e98e5126dfb1391966ff76
ms.translationtype: HT
ms.contentlocale: it-IT
ms.lasthandoff: 04/24/2020
ms.locfileid: "82149179"
---
# <a name="add-ios-ipados-or-macos-device-feature-settings-in-intune"></a>Aggiungere impostazioni relative alle funzionalità dei dispositivi iOS, iPadOS e macOS in Intune

Intune include molte funzionalità e numerose impostazioni che consentono agli amministratori di controllare i dispositivi iOS, iPadOS e macOS. Gli amministratori sono ad esempio in grado di:

- Consentire agli utenti l'accesso alle stampanti AirPrint presenti nella rete
- Aggiungere alla schermata iniziale app e cartelle, nonché nuove pagine
- Scegliere se e come visualizzare le notifiche delle app
- Configurare la schermata di blocco in modo da visualizzare un messaggio o il tag asset, in particolare per i dispositivi condivisi
- Offrire agli utenti un'esperienza Single Sign-On sicura per la condivisione delle credenziali tra app diverse
- Filtrare i siti Web che usano un linguaggio non adatto ai minori e consentire o bloccare siti Web specifici

Intune usa "profili di configurazione" per creare e personalizzare queste impostazioni per le esigenze dell'organizzazione. Dopo aver aggiunto queste funzionalità in un profilo, è possibile eseguire il push o distribuire il profilo nei dispositivi iOS/iPadOS e macOS nell'organizzazione.

Questo articolo descrive le diverse funzionalità che è possibile configurare e le modalità di creazione di un profilo di configurazione del dispositivo. È anche possibile visualizzare tutte le impostazioni disponibili per i dispositivi [iOS/iPadOS](ios-device-features-settings.md) e [macOS](macos-device-features-settings.md).

## <a name="airprint"></a>AirPrint

AirPrint è una funzionalità di Apple che consente ai dispositivi di stampare su file su una rete wireless. In Intune è possibile aggiungere informazioni AirPrint ai dispositivi.

Per un elenco delle impostazioni che è possibile configurare in Intune, vedere [AirPrint in iOS/iPadOS](ios-device-features-settings.md#airprint) e [AirPrint in macOS](macos-device-features-settings.md#airprint).

Per maggiori dettagli su AirPrint, consultare le [informazioni su AirPrint](https://support.apple.com/HT201311) sul sito Web di Apple.

Si applica a:

- iOS 7.0 e versioni successive
- iPadOS 13.0 e versioni successive
- macOS 10.10 e versioni successive

## <a name="app-notifications"></a>Notifiche delle app

Scegliere la modalità di ricezione delle notifiche delle app nei dispositivi iOS e iPadOS. Ad esempio, da Intune inviare le notifiche delle app in modo che vengano visualizzate nel centro notifiche, appaiano nella schermata di blocco o riproducano un suono.

Per un elenco delle impostazioni che è possibile configurare in Intune, vedere [Notifiche delle app in iOS/iPadOS](ios-device-features-settings.md#app-notifications).

Per altre informazioni su questa funzionalità, vedere la sezione relativa alle [notifiche](https://developer.apple.com/notifications/) nel sito Web di Apple.

Si applica a:

- iOS 9.3 e versioni successive
- iPadOS 13.0 e versioni successive

## <a name="associated-domains"></a>Domini associati

I domini associati consentono di creare una relazione tra i domini, ad esempio `contoso.com`, e le app. Questa funzionalità consente di:

- Condividere i dati e le credenziali di accesso tra le app e i siti Web dell'organizzazione.
- Usare le funzionalità delle app basate sul sito Web, ad esempio l'estensione dell'app Single Sign-On, i collegamenti universali e il riempimento automatico delle password.

  Ad esempio, creare un dominio associato per consentire il riempimento automatico delle password per consigliare le credenziali, ad esempio una password, per i siti Web associati all'app.

Per un elenco delle impostazioni che è possibile configurare in Intune, vedere l'articolo sui [domini associati in macOS](macos-device-features-settings.md#associated-domains).

Per altre informazioni su questa funzionalità, vedere l'articolo sull'[impostazione dei domini associati di un'app](https://developer.apple.com/documentation/security/password_autofill/setting_up_an_app_s_associated_domains) nel sito Web Apple.

Si applica a:

- macOS 10.15 e versioni successive

## <a name="home-screen-layout"></a>Layout della schermata iniziale

Queste impostazioni configurano il layout delle app e le cartelle nel dock e nelle schermate iniziali dei dispositivi iOS e iPadOS. È possibile scegliere:

- Usare le impostazioni del **dock** per aggiungere app o cartelle allo schermo. Ad esempio, per visualizzare Safari e l'app di posta elettronica sul dock del dispositivo.
- Aggiungere le **pagine** che verranno visualizzate nella schermata iniziale e le app che verranno visualizzate in ogni pagina. Ad esempio, aggiungere una pagina **Contoso** e aggiungere l'app Impostazioni in questa pagina.

Per un elenco delle impostazioni che è possibile configurare in Intune, vedere [Layout della schermata iniziale in iOS/iPadOS](ios-device-features-settings.md#home-screen-layout).

Si applica a:

- iOS 9.3 e versioni successive
- iPadOS 13.0 e versioni successive

## <a name="lock-screen-message"></a>Messaggio della schermata di blocco

Usare queste impostazioni per visualizzare un messaggio o un testo personalizzato nella finestra di accesso e nella schermata di blocco. È ad esempio possibile immettere il messaggio "In caso di ritrovamento, restituire a" e visualizzare informazioni sul tag asset.

Per un elenco delle impostazioni che è possibile configurare in Intune, vedere le impostazioni del [messaggio della schermata di blocco in iOS/iPadOS](ios-device-features-settings.md#lock-screen-message).

Per altre informazioni sul messaggio della schermata di blocco, vedere [LockScreenMessage](https://developer.apple.com/documentation/devicemanagement/lockscreenmessage) sul sito Web di Apple.

Si applica a:

- iOS 9.3 e versioni successive
- iPadOS 13.0 e versioni successive

## <a name="login-items"></a>Elementi di accesso

Usare questa funzionalità per scegliere le app, le app personalizzate, i file e le cartelle che si aprono quando gli utenti accedono ai dispositivi.

Per un elenco delle impostazioni che è possibile configurare in Intune, vedere l'articolo sugli [elementi di accesso in macOS](macos-device-features-settings.md#login-items).

Si applica a:

- macOS 10.13 e versioni successive

## <a name="login-window"></a>Finestra di accesso

Controllare l'aspetto della schermata di accesso e delle funzioni disponibili agli utenti prima dell'accesso. Ad esempio, aggiungere un banner con un messaggio personalizzato, scegliere se deve essere visualizzato il pulsante di sospensione e altro ancora.

Per un elenco delle impostazioni che è possibile configurare in Intune, vedere l'articolo sulla [finestra di accesso in macOS](macos-device-features-settings.md#login-window).

Si applica a:

- macOS 10.7 e versioni successive

## <a name="single-sign-on"></a>Single Sign-On

La maggior parte delle app line-of-business (LOB) richiedono un certo livello di autenticazione utente per il supporto della sicurezza. In molti casi l'autenticazione richiede di immettere ripetutamente le stesse credenziali. Per migliorare l'esperienza utente, gli sviluppatori possono creare app che usano l'accesso Single Sign-On (SSO). L'uso dell'accesso Single Sign-On riduce il numero di volte in cui un utente deve immettere le credenziali.

Il profilo di accesso Single Sign-On si basa su Kerberos. Kerberos è un protocollo di autenticazione di rete che usa la crittografia a chiave segreta per autenticare le applicazioni client-server. Le impostazioni di Intune definiscono le informazioni sull'account Kerberos durante l'accesso ai server o alle app specificate e gestiscono le verifiche di Kerberos per le pagine Web e le app native. Apple consiglia di usare le impostazioni dell'[estensione dell'app SSO Kerberos](#single-sign-on-app-extension) (in questo articolo) anziché le impostazioni SSO.  

Per usare l'accesso Single Sign-On, assicurarsi di avere:

- Un'app sviluppata in modo da cercare l'archivio delle credenziali utente in Single Sign-On sul dispositivo.
- Intune configurato per l'accesso Single Sign-On al dispositivo iOS/iPadOS.

Per un elenco delle impostazioni che è possibile configurare in Intune, vedere [Single Sign-On in iOS/iPadOS](ios-device-features-settings.md#single-sign-on).

Si applica a:

- iOS 7.0 e versioni successive
- iPadOS 13.0 e versioni successive

## <a name="single-sign-on-app-extension"></a>Estensione dell'app Single Sign-On

Queste impostazioni configurano un'estensione dell'app che abilita l'accesso Single Sign-On (SSO) per i dispositivi iOS, iPadOS e macOS. La maggior parte delle app line-of-business e dei siti Web dell'organizzazione richiede un certo livello di autenticazione utente sicura. In molti casi l'autenticazione richiede di immettere ripetutamente le stesse credenziali. SSO consente agli utenti di accedere alle app e ai siti Web dopo aver immesso le credenziali una sola volta. SSO offre anche un'esperienza di autenticazione migliore per gli utenti e riduce il numero di richieste di credenziali ripetute.

In Intune usare queste impostazioni per configurare un'estensione dell'app SSO creata dalla propria organizzazione, dal provider di identità, da Microsoft o da Apple. L'estensione dell'app SSO gestisce l'autenticazione per gli utenti. Queste impostazioni configurano le estensioni dell'app SSO di tipo reindirizzamento e credenziali.

- Il tipo reindirizzamento è progettato per i protocolli di autenticazione moderni, ad esempio OAuth e SAML2. È possibile usare un'estensione di reindirizzamento generica nei dispositivi macOS. Per i dispositivi iOS/iPadOS è possibile scegliere tra l'estensione per l'accesso Single Sign-On di Microsoft Azure AD ([plug-in Microsoft Enterprise Single Sign-On](https://docs.microsoft.com/azure/active-directory/develop/apple-sso-plugin)) e un'estensione di reindirizzamento generica.
- Il tipo credenziali è progettato per i flussi di autenticazione con richiesta e risposta. È possibile scegliere tra un'estensione con credenziali specifiche di Kerberos di Apple e un'estensione con credenziali generiche.

Per un elenco delle impostazioni che è possibile configurare in Intune, vedere [Estensione dell'app Single Sign-On per iOS/iPadOS](ios-device-features-settings.md#single-sign-on-app-extension) ed [Estensione dell'app Single Sign-On per macOS](macos-device-features-settings.md#single-sign-on-app-extension).

Per altre informazioni sullo sviluppo di un'estensione dell'app SSO, vedere l'articolo su [Enterprise SSO estendibile](https://developer.apple.com/videos/play/tech-talks/301) nel sito Web Apple. Per leggere la descrizione della funzionalità di Apple, vedere [Impostazioni del payload "Estensioni Single Sign-On"](https://support.apple.com/guide/mdm/single-sign-on-extensions-mdmfd9cdf845/web). 

> [!NOTE]
> La funzionalità di **estensione dell'app Single Sign-On** è diversa dalla funzionalità **Single Sign-On**:
>
> - Le impostazioni **Estensione dell'app per l'accesso Single Sign-On** si applicano a iPadOS 13.0 (e versioni successive), iOS 13.0 (e versioni successive) e macOS 10.15 (e versioni successive). Le impostazioni di **Single Sign-On** si applicano a iPadOS 13.0 (e versioni successive) e iOS 7.0 (e versioni successive).
>
> - Le impostazioni **Estensione dell'app per l'accesso Single Sign-On** definiscono le estensioni che possono essere usate dai provider di identità o dalle organizzazioni per offrire un'esperienza di accesso aziendale senza problemi. Le impostazioni **Single Sign-On** definiscono le informazioni sull'account Kerberos per gli utenti che accedono a server o app.
>
> - L'**estensione dell'app Single Sign-On** usa il sistema operativo Apple per l'autenticazione. Potrebbe quindi offrire un'esperienza utente finale migliore rispetto a **Single Sign-On**.
>
> - Dal punto di vista dello sviluppo, con l'impostazione **Estensione dell'app per l'accesso Single Sign-On** è possibile usare qualsiasi tipo di autenticazione SSO con reindirizzamento o credenziali. Con **Single Sign-On** è possibile usare solo l'autenticazione SSO Kerberos.
>
> - L'**estensione dell'app Single Sign-On** Kerberos è stata sviluppata da Apple ed è inclusa nelle piattaforme iOS/iPadOS 13.0+ e macOS 10.15+. L'estensione Kerberos predefinita può essere usata per registrare gli utenti in app e siti Web nativi che supportano l'autenticazione Kerberos. La funzionalità **Single Sign-On** non è un'implementazione Apple di Kerberos.
>
> - L'**estensione dell'app per l'accesso Single Sign-On** Kerberos predefinita gestisce le richieste Kerberos per le pagine Web e le app come **Single Sign-On**. Tuttavia, l'estensione Kerberos predefinita supporta le modifiche delle password e offre un comportamento migliore nelle reti aziendali. Se occorre decidere tra l'**estensione dell'app per l'accesso Single Sign-On** Kerberos e **Single Sign-On**, è consigliabile usare l'estensione che offre prestazioni e funzionalità migliori.

Si applica a:

- iOS 13.0 e versioni successive
- iPadOS 13.0 e versioni successive
- macOS 10.15 e versioni successive

## <a name="wallpaper"></a>Wallpaper

Aggiungere un'immagine PNG, JPG o JPEG personalizzata ai dispositivi iOS/iPadOS con supervisione. Ad esempio, usare Intune per aggiungere un logo aziendale alla schermata di blocco dei dispositivi.

Per un elenco delle impostazioni che è possibile configurare in Intune, vedere [Sfondo in iOS/iPadOS](ios-device-features-settings.md#wallpaper).

Si applica a:

- iOS
- iPadOS 13.0 e versioni successive

## <a name="web-content-filter"></a>Filtro contenuto Web

Queste impostazioni usano l'algoritmo AutoFilter integrato di Apple per valutare le pagine Web e bloccare il contenuto e il linguaggio non adatti ai minori. È anche possibile creare un elenco di collegamenti Web consentiti e di collegamenti Web limitati. Ad esempio, è possibile consentire l'apertura solo dei siti Web di `contoso`.

Per un elenco delle impostazioni che è possibile configurare in Intune, vedere [Filtro contenuto Web in iOS/iPadOS](ios-device-features-settings.md#web-content-filter).

Si applica a:

- iOS 7.0 e versioni successive
- iPadOS 13.0 e versioni successive

## <a name="create-the-profile"></a>Creare il profilo

1. Accedere all'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431).
2. Selezionare **Dispositivi** > **Profili di configurazione** > **Crea profilo**.
3. Immettere le proprietà seguenti:

    - **Piattaforma**: scegliere la piattaforma dei dispositivi. Le opzioni disponibili sono:  

        - **iOS/iPadOS**
        - **macOS**

    - **Profilo**: selezionare **Funzionalità dei dispositivi**.

4. Selezionare **Crea**.
5. In **Informazioni di base** immettere le proprietà seguenti:

    - **Nome**: immettere un nome descrittivo per il criterio. Assegnare ai criteri nomi che possano essere identificati facilmente in un secondo momento. Ad esempio, un nome di criterio valido è **macOS: Configura la schermata di accesso**.
    - **Descrizione**: immettere una descrizione del criterio. Questa impostazione è facoltativa ma consigliata.

6. Selezionare **Avanti**.

7. In **Impostazioni di configurazione** le impostazioni configurabili variano in base alla piattaforma scelta. Scegliere la piattaforma per le impostazioni dettagliate:

    - [iOS/iPadOS](ios-device-features-settings.md)
    - [macOS](macos-device-features-settings.md)

8. Selezionare **Avanti**.
9. In **Tag ambito** (facoltativo) assegnare un tag per filtrare il profilo a gruppi IT specifici, ad esempio `US-NC IT Team` o `JohnGlenn_ITDepartment`. Per altre informazioni sui tag di ambito, vedere [Usare il controllo degli accessi in base al ruolo (RBAC) e i tag di ambito per l'infrastruttura IT distribuita](../fundamentals/scope-tags.md).

    Selezionare **Avanti**.

10. In **Assegnazioni** selezionare gli utenti o i gruppi che riceveranno il profilo. Per altre informazioni sull'assegnazione di profili, vedere [Assegnare profili utente e dispositivo](device-profile-assign.md).

    Selezionare **Avanti**.

11. In **Rivedi e crea** rivedere le impostazioni. Quando si seleziona **Crea**, le modifiche vengono salvate e il profilo viene assegnato. Il criterio viene visualizzato anche nell'elenco dei profili.

## <a name="next-steps"></a>Passaggi successivi

Il profilo è stato creato, ma potrebbe non essere ancora operativo. [Assegnare il profilo](device-profile-assign.md) e [monitorarne lo stato](device-profile-monitor.md).

Visualizzare tutte le impostazioni delle funzionalità per i dispositivi [iOS/iPadOS](ios-device-features-settings.md) e [macOS](macos-device-features-settings.md).
