---
title: Impostazioni della modalità tutto schermo per Windows Holographic for Business in Microsoft Intune - Azure | Microsoft Docs
description: Configurare i dispositivi Windows Holographic for Business per l'esecuzione di una o più app in modalità tutto schermo, personalizzare il menu Start, aggiungere app, visualizzare la barra della applicazioni e configurare un Web browser in Microsoft Intune.
keywords: ''
author: MandiOhlinger
ms.author: mandia
manager: dougeby
ms.date: 06/18/2019
ms.topic: reference
ms.service: microsoft-intune
ms.subservice: configuration
ms.localizationpriority: medium
ms.technology: ''
ms.suite: ems
search.appverid: MET150
ms.custom: intune-azure; seodec18
ms.collection: M365-identity-device-management
ms.openlocfilehash: 1b408f1152d74a51de1dc79eeeabb23b5e295704
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: it-IT
ms.lasthandoff: 03/13/2020
ms.locfileid: "79343375"
---
# <a name="windows-holographic-for-business-device-settings-to-run-as-a-kiosk-in-intune"></a>Impostazioni dei dispositivi Windows Holographic for Business per l'esecuzione come dispositivo in modalità tutto schermo in Intune

È possibile configurare i dispositivi Windows Holographic for Business per l'esecuzione di una o più app in modalità tutto schermo. Alcune funzionalità non sono supportate in Windows Holographic for Business.

Questo articolo descrive le diverse impostazioni che è possibile controllare nei dispositivi Windows Holographic for Business. Usare queste impostazioni nella propria soluzione di gestione di dispositivi mobili (MDM) per configurare i dispositivi Windows Holographic for Business da eseguire in modalità tutto schermo.

Come amministratore di Intune, è possibile creare e assegnare queste impostazioni ai dispositivi.

Per altre informazioni sulla funzionalità Modalità tutto schermo di Windows in Intune, vedere [Configurare le impostazioni a tutto schermo](kiosk-settings.md).

## <a name="before-you-begin"></a>Prima di iniziare

[Creare il profilo](kiosk-settings.md#create-the-profile).

## <a name="single-full-screen-app-kiosks"></a>App singola per chioschi multimediali a schermo intero

Quando si sceglie la modalità App singola per chiosco multimediale a schermo intero, immettere le impostazioni seguenti:

- **Tipo di accesso utente**: selezionare **Account utente locale** per immettere l'account utente locale (per il dispositivo) oppure un account Microsoft associato all'app in modalità tutto schermo. I tipi di account utente con **accesso automatico** non sono supportati in Windows Holographic for Business.

- **Tipo di applicazione**: selezionare **App Store**.

- **App da eseguire in modalità tutto schermo**: scegliere **Aggiungi un'app dello Store** e selezionare un'app nell'elenco.

    Se l'elenco non include app, aggiungerne qualcuna seguendo la procedura in [App client](../apps/apps-add.md).

    Selezionare **OK** per salvare le modifiche.

## <a name="multi-app-kiosks"></a>Più app in modalità tutto schermo

Le app in questa modalità sono disponibili nel menu Start. Sono le uniche app che l'utente può aprire. Quando si sceglie la modalità tutto schermo per più app, immettere le impostazioni seguenti:

- **Specifica Windows 10 come destinazione nei dispositivi in modalità S**: scegliere **No**. La modalità S non è supportata in Windows Holographic for Business.

- **Tipo di accesso utente**: aggiungere uno o più account utente che possano usare le app aggiunte. Le opzioni disponibili sono: 

  - **Accesso automatico**: non supportato in Windows Holographic for Business.
  - **Account utente locali**: scegliere **Aggiungi** per l'account utente locale (per il dispositivo). L'account specificato viene usato per accedere al chiosco multimediale.
  - **Utente o gruppo di Azure AD (Windows 10, versione 1803+)** : richiede credenziali utente per l'accesso al dispositivo. Selezionare **Aggiungi** per scegliere utenti o gruppi di Azure AD nell'elenco. È possibile selezionare più utenti e gruppi. Scegliere **OK** per salvare le modifiche.
  - **Visitatore di HoloLens**: l'account del visitatore è un account Guest che non richiede credenziali utente o autenticazione, come descritto in [Concetti della modalità PC condiviso](https://docs.microsoft.com/windows/configuration/set-up-shared-or-guest-pc#shared-pc-mode-concepts).

- **Applicazioni**: aggiungere le app da eseguire nel dispositivo in modalità tutto schermo. Ricordarsi che è possibile aggiungere più app.

  - **Aggiungi l'app dello Store**: selezionare un'app esistente aggiunta o distribuita in Intune come [app client](../apps/apps-add.md), incluse le app line-of-business. Se non è elencata alcuna app, Intune supporta molti [tipi di app](../apps/apps-add.md) da [aggiungere a Intune](../apps/store-apps-windows.md).
  - **Aggiungi un'app di Win32**: non supportato in Windows Holographic for Business.
  - **Aggiungi in base all'ID modello utente applicazione**: usare questa opzione per aggiungere app predefinite di Windows. Immettere le proprietà seguenti: 

    - **Nome applicazione**: Obbligatorio. Immettere un nome per l'applicazione.
    - **ID modello utente applicazione (AUMID)** : Obbligatorio. Immettere l'ID modello utente applicazione (AUMID) dell'app Windows. Per ottenere questo ID, vedere [Find the Application User Model ID of an installed app](https://docs.microsoft.com/windows-hardware/customize/enterprise/find-the-application-user-model-id-of-an-installed-app) (Trovare l'ID modello utente dell'applicazione di un'app installata) per ottenere l'ID.
    - **Dimensioni del riquadro**: Obbligatorio. Scegliere Piccolo, Medio o Grande per le dimensioni del riquadro.

- **Impostazioni del browser in modalità tutto schermo**: non supportato in Windows Holographic for Business.

- **Usa un layout Start alternativo**: scegliere **Sì** per immettere un file XML che descrive come le app vengono visualizzate nel menu Start, incluso il relativo ordine. Usare questa opzione se è necessaria una maggiore personalizzazione nel menu Start. [Personalizzare ed esportare il layout della schermata Start](https://docs.microsoft.com/hololens/hololens-kiosk#start-layout-for-hololens) offre alcune indicazioni e include un file XML specifico per i dispositivi Windows Holographic for Business.

- **Barra delle applicazioni di Windows**: non supportato in Windows Holographic for Business.

## <a name="next-steps"></a>Passaggi successivi

[Assegnare il profilo](device-profile-assign.md) e [monitorarne lo stato](device-profile-monitor.md).

È anche possibile creare profili in modalità tutto schermo per dispositivi [Android](device-restrictions-android.md#kiosk), [Android Enterprise](device-restrictions-android-for-work.md#dedicated-device-settings) e [Windows 10 e versioni successive](kiosk-settings-windows.md).
