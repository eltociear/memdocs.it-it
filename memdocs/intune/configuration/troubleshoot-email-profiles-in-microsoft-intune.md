---
title: Risolvere i problemi dei profili di posta elettronica in Microsoft Intune - Azure | Microsoft Docs
description: Descrizioni dei problemi comuni relativi ai profili di posta elettronica di Microsoft Intune, tra cui i profili duplicati e gli errori nei dispositivi Android Samsung KNOX Standard, e delle relative soluzioni.
keywords: ''
author: MandiOhlinger
ms.author: mandia
manager: dougeby
ms.date: 02/18/2020
ms.topic: troubleshooting
ms.service: microsoft-intune
ms.subservice: configuration
ms.localizationpriority: medium
ms.technology: ''
ms.assetid: f5c944ea-32a6-48af-bb57-16d5f1f3c588
ROBOTS: ''
ms.reviewer: tscott
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 4d7e3b5b9a169baf336b0d4e7d8d66b06af38061
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: it-IT
ms.lasthandoff: 03/13/2020
ms.locfileid: "79361419"
---
# <a name="common-issues-and-resolutions-with-email-profiles-in-microsoft-intune"></a>Problemi comuni e soluzioni per i profili di posta elettronica in Microsoft Intune

Esaminare alcuni problemi comuni relativi ai profili di posta elettronica e le relative procedure di risoluzione.

## <a name="what-you-need-to-know"></a>Informazioni importanti

- I profili di posta elettronica vengono distribuiti per l'utente che ha registrato il dispositivo. Per configurare il profilo di posta elettronica, Intune usa le proprietà di Azure Active Directory (AD) nel profilo di posta elettronica dell'utente durante la registrazione. L' [aggiunta delle impostazioni di posta elettronica ai dispositivi](email-settings-configure.md) può essere un'utile risorsa.
- Per Android Enterprise, distribuire Gmail o Nine for Work usando Google Play Store gestito. In [Aggiungere app Google Play gestite](../apps/apps-add-android-for-work.md) sono illustrati i passaggi.
- Microsoft Outlook per iOS/iPadOS e Android non supportano i profili di posta elettronica. Distribuire invece i criteri di configurazione delle app. Per altre informazioni, vedere [Impostazioni di configurazione di Outlook](../apps/app-configuration-policies-outlook.md).
- I profili di posta elettronica destinati ai gruppi di dispositivi (non ai gruppi di utenti) non possono essere ricevuti dal dispositivo. Quando il dispositivo ha un utente primario, la destinazione del dispositivo dovrebbe funzionare. Se il profilo di posta elettronica include certificati utente, assicurarsi che si faccia riferimento ai gruppi di utenti.
- È possibile che agli utenti venga ripetutamente richiesto di immettere la password per il profilo di posta elettronica. In questo scenario controllare tutti i certificati a cui viene fatto riferimento nel profilo di posta elettronica. Se uno dei certificati non fa riferimento a un utente, Intune ritenta di distribuire il profilo di posta elettronica.

## <a name="device-already-has-an-email-profile-installed"></a>Nel dispositivo è già installato un profilo di posta elettronica

Se gli utenti creano un profilo di posta elettronica prima di registrarsi in Intune o in Office 365 MDM, il profilo di posta elettronica distribuito da Intune potrebbe non funzionare nel modo previsto:

- **iOS/iPadOS**: Intune rileva un profilo di posta elettronica esistente duplicato in base all'indirizzo di posta elettronica e al nome host. Il profilo di posta elettronica creato dall'utente blocca la distribuzione del profilo creato da Intune. Si tratta di un problema comune, poiché gli utenti di iOS/iPadOS in genere creano un profilo di posta elettronica, poi eseguono la registrazione. L'app Portale aziendale indica che l'utente non è conforme e potrebbe richiedergli di rimuovere il profilo di posta elettronica.

  L'utente deve rimuovere il proprio profilo di posta elettronica in modo che il profilo di Intune possa essere distribuito. Per evitare questo problema, richiedere agli utenti di registrarsi e consentire a Intune di distribuire il profilo di posta elettronica. Gli utenti possono quindi creare il proprio profilo di posta elettronica.

- **Windows**: Intune rileva un profilo di posta elettronica esistente duplicato in base all'indirizzo di posta elettronica e al nome host. Intune sovrascrive il profilo di posta elettronica esistente creato dall'utente.

- **Samsung KNOX Standard**: Intune identifica un account di posta elettronica duplicato in base all'indirizzo di posta elettronica e lo sovrascrive con il profilo di Intune. Se questo account viene configurato dall'utente, viene sovrascritto nuovamente dal profilo di Intune. Questo potrebbe confondere l'utente di cui viene sovrascritta la configurazione dell'account.

Samsung KNOX non usa il nome host per identificare il profilo. È consigliabile evitare di creare più profili di posta elettronica da distribuire allo stesso indirizzo di posta elettronica in host diversi, perché si sovrascrivono tra loro.

## <a name="error-0x87d1fde8-for-knox-standard-device"></a>Errore 0x87D1FDE8 per il dispositivo KNOX Standard

**Problema**: dopo aver creato e distribuito un profilo di posta elettronica di Exchange Active Sync per Samsung KNOX Standard per diversi dispositivi Android, l'errore **0x87D1FDE8** o **Correzione non riuscita** viene visualizzato nella scheda Proprietà > Criteri del dispositivo.

Verificare la configurazione del profilo EAS per Samsung KNOX e i criteri di origine. L'opzione di sincronizzazione Samsung Notes non è più supportata e non deve essere selezionata nel profilo. Assicurarsi che i dispositivi abbiano tempo sufficiente per elaborare i criteri, fino a 24 ore.

## <a name="unable-to-send-images-from--email-account"></a>Impossibile inviare immagini dall'account di posta elettronica

Gli utenti con account di posta elettronica configurati automaticamente non possono inviare immagini o foto dai propri dispositivi. Questo scenario può verificarsi se l'opzione **Consenti di inviare i messaggi di posta elettronica dalle applicazioni di terze parti** non è abilitata.

1. Accedere all'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431).
2. Selezionare **Dispositivi** > **Profili di configurazione**.
3. Selezionare il profilo di posta elettronica > **Proprietà** > **Impostazioni**.
4. Impostare l'opzione **Consenti l'invio di messaggi di posta elettronica da applicazioni di terze parti** su **Abilita**.

## <a name="next-steps"></a>Passaggi successivi

Ottenere [supporto da Microsoft](../fundamentals/get-support.md) o usare i [forum della community](https://social.technet.microsoft.com/Forums/en-US/home?category=microsoftintune).
