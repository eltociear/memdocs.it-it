---
title: Usare impostazioni VPN per dispositivi Android in Microsoft Intune - Azure | Microsoft Docs
description: Vedere tutte le impostazioni per creare connessioni VPN nei dispositivi Android in Microsoft Intune. Immettere il nome della connessione, l'indirizzo IP o il nome di dominio completo del server VPN, scegliere il tipo di autenticazione degli utenti e scegliere i tipi di connessione Citrix, SonicWall, Check Point Capsule e Pulse Secure.
keywords: ''
author: MandiOhlinger
ms.author: mandia
manager: dougeby
ms.date: 02/18/2020
ms.topic: reference
ms.service: microsoft-intune
ms.subservice: configuration
ms.localizationpriority: medium
ms.technology: ''
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: d31d83aff2bc2dc6c0c62c46220bf73b430a912c
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: it-IT
ms.lasthandoff: 03/13/2020
ms.locfileid: "79360470"
---
# <a name="android-device-settings-to-configure-vpn-in-intune"></a>Impostazioni del dispositivo Android per la configurazione della rete privata virtuale (VPN) in Intune

Questo articolo elenca e descrive le diverse impostazioni di connessione VPN che è possibile controllare nei dispositivi Android. Come parte della soluzione di gestione di dispositivi mobili (MDM), usare queste impostazioni per creare una connessione VPN, scegliere la modalità di autenticazione della VPN, selezionare un tipo di server VPN e altro ancora.

L'amministratore di Intune può creare e assegnare impostazioni VPN a dispositivi Android. 

Per altre informazioni sui profili VPN in Intune, vedere [Profili VPN](vpn-settings-configure.md).

## <a name="before-you-begin"></a>Prima di iniziare

[Creare un profilo di configurazione del dispositivo](vpn-settings-configure.md#create-a-device-profile) e scegliere **Android**.

## <a name="base-vpn"></a>VPN di base

- **Nome della connessione**: immettere un nome per la connessione. Questo nome viene visualizzato dagli utenti finali nel momento in cui esplorano le connessioni VPN disponibili nel dispositivo. Immettere ad esempio `Contoso VPN`.
- **Indirizzo IP o FQDN**: immettere l'indirizzo IP o il nome di dominio completo (FQDN) del server VPN a cui si connetteranno i dispositivi. Ad esempio, immettere **192.168.1.1** o **vpn.contoso.com**.

  - **Metodo di autenticazione**: scegliere il metodo di autenticazione dei dispositivi al server VPN. Le opzioni disponibili sono:

    - **Certificati**: selezionare un profilo di certificato SCEP o PKCS esistente per autenticare la connessione. [Configura certificati](../protect/certificates-configure.md) elenca i passaggi necessari per creare un profilo di certificato.
    - **Nome utente e password**: al momento dell'accesso al server VPN, agli utenti finali viene chiesto di immettere nome utente e password.

- **Tipo di connessione**: selezionare il tipo di connessione VPN. Le opzioni disponibili sono:

  - **Check Point Capsule VPN**
  - **Cisco AnyConnect**
  - **SonicWall Mobile Connect**
  - **F5 Access**
  - **Pulse Secure**
  - **Citrix SSO**

- **Impronta digitale** (solo Check Point Capsule VPN): immettere una stringa, ad esempio **Codice impronta digitale Contoso**, per verificare l'attendibilità del server VPN. Viene inviata un'impronta digitale al client in modo che possa considerare attendibile tutti i server che hanno la stessa impronta digitale. Se il dispositivo non è dotato di impronta digitale, chiederà all'utente di considerare attendibile il server VPN mentre visualizza l'impronta digitale. L'utente verifica manualmente l'impronta digitale e sceglie di considerarlo attendibile per connettersi.
- **Immettere le coppie chiave-valore per gli attributi della VPN Citrix** (solo Citrix): immettere le coppie chiave-valore fornite da Citrix. Questi valori configurano le proprietà della connessione VPN. 

  È anche possibile **importare** un file con valori delimitati da virgola (file con estensione csv) con coppie chiave-valore. Assicurarsi di esaminare le proprietà **I dati contengono intestazioni** e **Chiave**.

  Dopo aver aggiunto le coppie chiave-valore, usare **Esporta** per eseguire il backup dei dati in un file con estensione csv.

## <a name="next-steps"></a>Passaggi successivi

[Assegnare il profilo](device-profile-assign.md) e [monitorarne lo stato](device-profile-monitor.md).

È anche possibile creare profili VPN per dispositivi [Android Enterprise](vpn-settings-android-enterprise.md), [iOS/iPadOS](vpn-settings-ios.md), [macOS](vpn-settings-macos.md), [Windows 10 e versioni successive](vpn-settings-windows-10.md), [Windows 8.1](vpn-settings-windows-8-1.md) e [Windows Phone 8.1](vpn-settings-windows-phone-8-1.md).
