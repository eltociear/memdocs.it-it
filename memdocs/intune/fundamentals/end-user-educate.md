---
title: Come informare gli utenti finali su Microsoft Intune
titleSuffix: Microsoft Intune
description: Condividere informazioni con gli utenti dei dispositivi per il successo della distribuzione di Intune.
keywords: ''
author: lenewsad
ms.author: lanewsad
manager: dougeby
ms.date: 06/01/2018
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: 48914533-f138-4dc0-8b93-4cea3ac61f7b
ms.reviewer: ''
ms.suite: ems
search.appverid: MET150
ms.custom: get-started
ms.collection: M365-identity-device-management
ms.openlocfilehash: de046af66989551a58d6f4f549a71a7c33e6fad8
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: it-IT
ms.lasthandoff: 03/13/2020
ms.locfileid: "79362758"
---
# <a name="how-to-educate-your-end-users-about-microsoft-intune"></a>Come informare gli utenti finali su Microsoft Intune

Con Microsoft Intune un'organizzazione può consentire ai dipendenti l'uso dei dispositivi mobili e allo stesso tempo garantire la protezione dei dati aziendali. È possibile provare a implementare Intune nell'organizzazione con una [versione di valutazione gratuita](free-trial-sign-up.md).

Quando si implementa Microsoft Intune è importante che i dipendenti riconoscano l'importanza della gestione dei dispositivi e della mobilità aziendale. Se non vengono informati adeguatamente, gli utenti potrebbero temere una violazione della loro privacy. Le preoccupazioni associate alla privacy possono crescere quando si distribuisce Intune come [soluzione BYOD](/enterprise-mobility-security/solutions/byod-design-considerations-guide).

> [!Important]
> La comprensione e la risoluzione dei dubbi degli utenti in merito alla gestione dei dispositivi da parte dell'azienda è essenziale per la riuscita dell'implementazione.

La riuscita di un'implementazione non dipende solo dalla distribuzione di tecnologie innovative e funzionali a tutti i dipendenti. È essenziale che gli utenti riconoscano e adottino le nuove tecnologie. Perciò è importante che gli utenti comprendano e adottino la protezione dei dati offerta da Intune.

## <a name="things-to-consider-about-your-users"></a>Aspetti da considerare in relazione agli utenti

__Livello di esperienza tecnologica degli utenti__ Le conoscenze tecnologiche e le esperienze d'uso dei dispositivi da parte degli utenti possono variare. Può trattarsi di esperienze positive, come le foto delle vacanze in famiglia o di esperienze negative, come la caduta e il danneggiamento di un dispositivo. Le esperienze influiscono sull'approccio degli utenti alla tecnologia per uso personale e aziendale.

__Cosa significa gestione della mobilità per gli utenti?__ Gli utenti potrebbero non comprendere appieno l'accesso di cui l'azienda dispone (o non dispone) ai loro dispositivi e ai dati. Un'altra fonte di preoccupazione è il fatto che i superiori o gli addetti IT possano vedere le azioni eseguite dagli utenti sul dispositivo. Gli utenti meno esperti potrebbero ritenere che tutte le attività eseguite sui loro dispositivi sono private.

__Perché Intune può risultare ostico agli utenti?__  È importante riconoscere e rispettare i tempi di cui gli utenti hanno bisogno per installare le app, registrare i dispositivi e mantenere la conformità. La priorità assoluta di tutte le distribuzioni di Intune è la protezione dei dati aziendali. Tuttavia l'atteggiamento degli utenti rispetto alla gestione dei dispositivi può essere influenzato negativamente se viene eseguito il push dei criteri, ad esempio:  

- Richiedono passcode eccessivamente complessi su dispositivi personali
- Inviare gli aggiornamenti delle app richiesti durante le chiamate aziendali critiche  

I criteri di questo tipo possono anche avere effetti negativi sulla produttività del dipendente.

## <a name="things-you-should-do"></a>Cosa fare

Leggere il seguente elenco di suggerimenti per semplificare la distribuzione di Intune nei dispositivi degli utenti dell'organizzazione.

* __Documentazione.__ La documentazione di Intune aiuta gli utenti a completare attività specifiche di Intune, come la registrazione e la risoluzione dei problemi dei dispositivi. Gli utenti possono fare clic e visualizzare alcuni articoli direttamente dal Portale aziendale. Questi articoli descrivono l'installazione dell'app Portale aziendale, la registrazione in Intune, la risoluzione dei problemi e attività generali che gli utenti possono eseguire sui propri dispositivi. Un elenco di questa documentazione è disponibile anche nell'articolo [Usare dispositivi gestiti per lo svolgimento del lavoro](../user-help/use-managed-devices-to-get-work-done.md).

* __Accessibilità.__ Indicare agli utenti dove ricevere supporto in caso di problemi con il dispositivo. Quando si [personalizza il Portale aziendale](../apps/company-portal-app.md) assicurarsi di includere le informazioni di contatto dell'amministratore IT.

* __Personalizzazione.__ Offrire istruzioni specifiche relative alla distribuzione nell'organizzazione. Questa azione dimostra agli utenti che l'organizzazione adotta le misure necessarie per garantire un'esperienza ottimale. Usare questo [kit di adozione di Intune](https://aka.ms/IntuneAdoptionKit) personalizzabile per creare istruzioni di registrazione specifiche destinate agli utenti.

* __Canali di comunicazione diversi.__ Gli utenti hanno [diversi stili di apprendimento](https://www.umassd.edu/dss/resources/faculty--staff/how-to-teach-and-accommodate/how-to-accommodate-different-learning-styles/) e modalità preferite per la fruizione delle informazioni. Per gli utenti con un approccio visivo, Intune offre [video per la registrazione di vari tipi di dispositivi](https://channel9.msdn.com/Series/IntuneEnrollment) su Channel 9. È possibile incorporare direttamente i video nel proprio [sito SharePoint](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581). È anche possibile scaricare copie locali della traccia video o audio.

* __Conoscenza degli utenti.__ L'esperienza dell'utente con Intune ha effetto anche sulla produttività aziendale. La comprensione dell'esperienza degli utenti facilita la risoluzione dei problemi dei dispositivi e degli utenti. Ad esempio è possibile ottenere informazioni su come gli utenti acquisiscono le proprie app. Il fatto di avere in anticipo informazioni di questo tipo semplifica e rende più rapida la diagnostica e la risoluzione dei problemi.

* **Android**
  * [Uso di un dispositivo Android con Intune](../user-help/why-enroll-android-device.md)
  * [Modalità di recupero delle app per gli utenti di Android](end-user-apps-android.md)

* **iOS**
  * [Uso di un dispositivo iOS/iPadOS con Intune](../user-help/using-your-ios-device-with-intune.md)
  * [Modalità di recupero delle app per gli utenti di iOS/iPadOS](end-user-apps-ios.md)

* **Windows**
  * [Uso di un dispositivo Windows con Intune](../user-help/using-your-windows-device-with-intune.md)
  * [Modalità di recupero delle app per gli utenti di Windows](end-user-apps-windows.md)

* __Disponibilità e chiarezza.__ Definire in modo chiaro gli elementi che verranno gestiti nei dispositivi degli utenti. Indicare agli utenti il tipo di dati che verranno raccolti e i motivi per cui vengono raccolti. Informarli sull'uso previsto di tutti i dati. [Microsoft ritiene che gli utenti abbiano il diritto di ricevere tutte le informazioni possibili su come vengono gestiti i dati dei clienti nel cloud](https://www.microsoft.com/trustcenter/about/transparency) ed è convinta che questa filosofia incrementi notevolmente la soddisfazione degli utenti finali per Intune.

> [!Note]
> La trasparenza, laddove possibile, è fondamentale per il successo della distribuzione.

È importante promuovere la fiducia con criteri di conformità adeguati. Gli utenti devono sapere che, anche se l'organizzazione *potrebbe* esaminare determinati tipi di dati personali, *non intende* necessariamente farlo. Trasmettere il messaggio che l'invasione della privacy degli utenti comporta responsabilità legali. La creazione di un testo con la collaborazione dell'ufficio legale e del settore Risorse umane può contribuire ulteriormente a risolvere i dubbi dei dipendenti in merito alla privacy.
