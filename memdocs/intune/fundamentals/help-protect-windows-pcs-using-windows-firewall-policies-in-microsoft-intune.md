---
title: Criteri firewall per PC Windows
titleSuffix: Microsoft Intune
description: Intune consente di proteggere i PC gestiti usando il client di Intune in diversi modi, ad esempio per facilitare la configurazione delle impostazioni di Windows Firewall.
keywords: ''
author: dougeby
ms.author: dougeby
manager: dougeby
ms.date: 01/01/2018
ms.topic: archived
ms.service: microsoft-intune
ms.subservice: fundamentals
ms.localizationpriority: medium
ms.technology: ''
ms.assetid: 9549c072-ac3d-4d14-a931-a2eda8846217
ms.reviewer: owenyen
ms.suite: ems
search.appverid: MET150
ms.custom: intune-classic-keep
ms.collection: M365-identity-device-management
ms.openlocfilehash: c1c3c08a8ea50e23b9e3e59a6a6e8f04168f10e2
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: it-IT
ms.lasthandoff: 03/13/2020
ms.locfileid: "79362420"
---
# <a name="help-protect-windows-pcs-using-windows-firewall-policies-in-microsoft-intune"></a>Proteggere i PC Windows con criteri di Windows Firewall in Microsoft Intune

[!INCLUDE [classic-portal](../includes/classic-portal.md)]

> [!NOTE]
> Le informazioni fornite in questo argomento sono valide solo per i desktop Windows gestiti come PC usando il client software di Intune. Per gestire le impostazioni del firewall per i PC Windows registrati come dispositivi mobili, vedere [Aggiungere le impostazioni di Endpoint Protection in Intune](../protect/endpoint-protection-configure.md).

Microsoft Intune consente di proteggere i PC Windows gestiti usando il client di Intune in diversi modi, ad esempio fornendo criteri che consentono di configurare le impostazioni di Windows Firewall nei computer.

Se il client Intune per PC Windows non è ancora stato installato nei computer, vedere [Installare il client PC Windows con Microsoft Intune](install-the-windows-pc-client-with-microsoft-intune.md).

Usare le informazioni delle sezioni seguenti per configurare, distribuire e monitorare i criteri di Windows Firewall nei PC Windows.

## <a name="use-intune-policies-to-manage-windows-firewall"></a>Usare i criteri di Intune per gestire Windows Firewall
I criteri di Windows Firewall consentono di creare e distribuire le impostazioni che controllano Windows Firewall nei PC gestiti. Non è possibile gestire le eccezioni personalizzate per Windows Firewall e queste impostazioni non interessano i firewall di terze parti.

> [!NOTE]
> Se i criteri di Microsoft Intune e Criteri di gruppo sono configurati per gestire le stesse impostazioni nel PC, le impostazioni di Criteri di gruppo sostituiscono i criteri di Microsoft Intune. Per informazioni su come evitare i conflitti tra criteri di Intune e Criteri di gruppo, vedere [Risolvere i conflitti di criteri tra Microsoft Intune e gli oggetti Criteri di gruppo](resolve-gpo-and-microsoft-intune-policy-conflicts.md).
>
> Per distribuire le impostazioni di Windows Firewall nei computer che eseguono Windows Vista, è necessario installare prima l'[hotfix KB971800](https://support2.microsoft.com/kb/971800) in tali computer.

> [!IMPORTANT]
> Per gestire Windows Firewall con Intune, verificare che i due servizi seguenti siano abilitati nei computer gestiti:
>
> - Windows Firewall
> - Agente criteri IPsec

## <a name="configure-a-windows-firewall-policy"></a>Configurare un criterio di Windows Firewall

1. Nella [console di amministrazione di Microsoft Intune](https://manage.microsoft.com/) scegliere **Criteri** &gt; **Aggiungi criteri**.

2. Configurare e distribuire un criterio delle **Impostazioni di Windows Firewall** . È possibile usare le impostazioni consigliate o personalizzare le impostazioni. Per altre informazioni su come creare e distribuire i criteri, vedere [Attività comuni di gestione di PC Windows con client di Microsoft Intune](common-windows-pc-management-tasks-with-the-microsoft-intune-computer-client.md).

    La sezione seguente illustra i valori che possono essere configurati nei criteri e i valori predefiniti che vengono usati se i criteri non vengono personalizzati.

Dopo aver distribuito il criterio di Windows Firewall, nella pagina **Tutti i criteri** dell'area di lavoro **Criteri** è possibile visualizzarne lo stato.

## <a name="specify-policy-settings-for-windows-firewall"></a>Specificare le impostazioni dei criteri per Windows Firewall

### <a name="turn-on-windows-firewall"></a>Attiva Windows Firewall

Queste impostazioni dei criteri abilitano Windows Firewall nei computer gestiti che:
- Sono connessi a un dominio, ad esempio nell'area di lavoro
- Sono connessi a una rete privata (attendibile), ad esempio una rete domestica
- Sono connessi a una rete pubblica non attendibile, ad esempio in un bar

Il valore predefinito per tutte queste impostazioni è **Sì**, ovvero il valore più sicuro.



### <a name="block-all-incoming-connections-including-those-in-the-list-of-allowed-programs"></a>Blocca tutte le connessioni in ingresso, comprese quelle nell'elenco dei programmi consentiti

Queste impostazioni dei criteri configurano Windows Firewall in modo che blocchi il traffico di rete in ingresso nei computer gestiti che:
- Sono connessi a un dominio, ad esempio nell'area di lavoro
- Sono connessi a una rete privata (attendibile), ad esempio una rete domestica
- Sono connessi a una rete pubblica non attendibile, ad esempio in un bar

Il valore predefinito per tutte queste impostazioni è **Sì**, ovvero il valore più sicuro.

> [!IMPORTANT]
> Se nel proprio ambiente sono presenti computer gestiti in cui viene eseguito Windows Vista senza Service Pack, è necessario installare l'aggiornamento associato all'[articolo 971800](https://go.microsoft.com/fwlink/?LinkId=188405) della Microsoft Knowledge Base oppure disabilitare le impostazioni del criterio **Blocca tutte le connessioni in ingresso** nei criteri distribuiti a tali computer.

### <a name="notify-the-user-when-windows-firewall-blocks-a-new-program"></a>Notifica all'utente quando Windows Firewall blocca un nuovo programma

Queste impostazioni determinano se Windows Firewall notifica agli utenti del PC il blocco del traffico di rete in ingresso quando i computer gestiti:
- Sono connessi a un dominio, ad esempio nell'area di lavoro
- Sono connessi a una rete privata (attendibile), ad esempio una rete domestica
- Sono connessi a una rete pubblica non attendibile, ad esempio in un bar

Per tutte queste impostazioni, il valore predefinito è **Sì**.


### <a name="configure-predefined-exceptions"></a>Configurare le eccezioni predefinite

È possibile configurare le eccezioni che consentono tipi specifici di traffico di rete attraverso il firewall indipendentemente dai valori configurati in precedenza. Nessuna di queste impostazioni è configurata per impostazione predefinita.

|Nome impostazione|Dettagli|
|------------------|--------------------|
|**BranchCache - recupero contenuto**<br>(Windows 7 o versioni successive)|Consente ai client BranchCache di usare HTTP per recuperare il contenuto da altri client BranchCache in modalità distribuita e dalla cache ospitata in modalità cache ospitata. Viene usato il protocollo HTTP.|
|**BranchCache - client cache ospitata**<br>(Windows 7 o versioni successive)|Consente ai client BranchCache di usare una cache ospitata. Viene usato il protocollo HTTPS.|
|**BranchCache - server cache ospitata**|Consente ai client BranchCache di usare una cache ospitata per comunicare con altri client. Viene usato il protocollo HTTPS.|
|**BranchCache - individuazione peer**<br>(Windows 7 o versioni successive)|Consente ai client BranchCache di usare il protocollo WS-Discovery (Web Services Dynamic Discovery) per cercare i contenuti disponibili nella subnet locale.|
|**Peer caching BITS**|Consente ai client di usare BITS (Background Intelligent Transfer Service, Servizio trasferimento intelligente in background) per individuare e condividere i file archiviati nella cache BITS nei client della stessa subnet. Questa impostazione usa WSDAPI (Web Services on Devices) e RPC (Remote Procedure Call).|
|**Connessione a un proiettore di rete**|Consente agli utenti di connettersi a proiettori in reti cablate o wireless per proiettare presentazioni. Viene usato WSDAPI.|
|**Funzionalità di base rete**|Consente ai client di usare i protocolli IPv4 e IPv6 per connettersi alle risorse di rete.|
|**Distributed Transaction Coordinator**|Consente ai computer gestiti di coordinare le transazioni che aggiornano le risorse protette da transazioni, quali database, code di messaggi e file system.|
|**Condivisione file e stampanti**|Consente agli utenti di condividere i file e le stampanti locali con altri utenti della rete. Questa impostazione usa NetBIOS, LLMNR (Link Local Multicast Name Resolution), il protocollo SMB (Server Message Block) e RPC.|
|**Gruppo Home**<br>(Windows 7 o versioni successive)|Consente ai computer gestiti di partecipare a una rete di Gruppo Home.|
|**Servizio iSCSI**|Consente ai computer gestiti di connettersi ai dispositivi e ai server iSCSI.|
|**Servizio di gestione delle chiavi**|Consente ai computer di essere conteggiati per la verifica delle licenze in ambienti aziendali.|
|**Media Center Extender**|Consente a Media Center Extender di comunicare con i computer che eseguono Windows Media Center. Questa impostazione usa il protocollo SSDP (Simple Service Discovery Protocol) e qWave.|
|**Servizio Accesso rete**|Configura un canale di protezione tra i client di dominio e un controller di dominio per l'autenticazione di utenti e servizi. Viene usato RPC.|
|**Individuazione rete**|Consente ai computer di individuare altri dispositivi e di essere individuati da altri dispositivi nella rete. Vengono usati l'individuazione funzione, nonché i protocolli di rete SSDP, NetBIOS, LLMNR e UPnP.|
|**Avvisi e registri di prestazioni**|Consente di gestire da remoto il servizio Avvisi e registri di prestazioni. Viene usato RPC.|
|**Amministrazione remota**|Consente l'amministrazione remota del computer.|
|**Assistenza remota**|Consente agli utenti dei computer gestiti di richiedere assistenza remota da altri utenti della rete. Questa impostazione usa i protocolli di rete SSDP, PNRP (Peer Name Resolution Protocol), Teredo e UPnP.|
|**Desktop remoto**|Consente al computer di usare Desktop remoto per accedere ad altri computer.|
|**Gestione remota registro eventi**|Consente di visualizzare e gestire da remoto i registri eventi del client. Vengono usati Named Pipe e RPC.|
|**Gestione remota attività pianificate**|Consente la gestione remota del servizio di pianificazione delle attività. Viene usato RPC.|
|**Gestione remota servizi**|Consente la gestione remota dei servizi locali nei client. Vengono usati Named Pipe e RPC.|
|**Gestione volumi remota**|Consente la gestione remota dei volumi dei dischi hardware e software. Viene usato RPC.|
|**Routing e Accesso remoto**|Consente di stabilire connessioni VPN e di accesso remoto in ingresso ai computer.|
|**SSTP (Secure Socket Tunneling Protocol)**|Consente di stabilire connessioni VPN in ingresso ai computer gestiti usando il protocollo SSTP (Secure Socket Tunneling Protocol). Viene usato il protocollo HTTPS.|
|**Trap SNMP**|Consente ai computer gestiti di ricevere il traffico del servizio trap SNMP (Simple Network Management Protocol).|
|**Framework UPnP**|Configura il servizio Framework UPnP nei computer per consentire di individuare e usare i dispositivi certificati UPnP.|
|**Servizio di registrazione nome computer per Funzioni di collaborazione Windows**|Consente ai computer di trovare e comunicare con altri computer usando SSDP e PNRP.|
|**Windows Media Player**|Consente agli utenti di ricevere flussi multimediali con UDP (User Datagram Protocol).|
|**Servizio di condivisione in rete Windows Media Player**|Consente agli utenti di condividere file multimediali in rete. Vengono usati i protocolli di rete SSDP, qWave e UPnP.|
|**Servizio di condivisione in rete Windows Media Player (Internet)**<br>(Windows 7 o versioni successive)|Consente agli utenti di condividere file multimediali via Internet.|
|**Area riunioni virtuali Windows**|Consente agli utenti di collaborare in rete per condividere documenti, programmi o desktop. Questa impostazione usa la replica DFS e P2P.|
|**Windows Peer to Peer Collaboration Foundation**|Configura diversi programmi e tecnologie peer-to-peer per consentirne la connessione. Vengono usati SSDP e PNRP.|
|**Gestione remota Windows (Compatibilità)**|Consente la gestione remota dei computer gestiti con WS-Management, un protocollo basato su servizi Web per la gestione remota di sistemi operativi e dispositivi.|
|**Gestione remota Windows**<br>(Windows 8 o versioni successive)|Consente la gestione remota dei computer gestiti con WS-Management, un protocollo basato su servizi Web per la gestione remota di sistemi operativi e dispositivi.|
|**Windows Virtual PC**<br>(Windows 7 o versioni successive)|Consente la comunicazione tra macchine virtuali e altri computer.|
|**Dispositivi portatili wireless**|Consente di trasferire file multimediali nei computer gestiti da fotocamere, videocamere o dispositivi multimediali che supportano la rete con il protocollo MTP (Media Transfer Protocol). Vengono usati i protocolli di rete SSDP e UPnP.|

## <a name="see-also"></a>Vedere anche
[Criteri per la protezione dei PC Windows](policies-to-protect-windows-pcs-in-microsoft-intune.md)
