---
title: Gestire i contratti di licenza software per PC che eseguono il client software di Intune
titleSuffix: Microsoft Intune
description: Usare Intune per gestire i contratti di licenza del software acquistati tramite Contratti multilicenza Microsoft e del software acquistato tramite altri canali.
keywords: ''
author: dougeby
ms.author: dougeby
manager: dougeby
ms.date: 01/01/2018
ms.topic: archived
ms.service: microsoft-intune
ms.subservice: fundamentals
ms.localizationpriority: medium
ms.assetid: c59d8635-3f66-40f5-824a-a71c738e0341
ms.reviewer: owenyen
ms.suite: ems
search.appverid: MET150
ms.custom: intune-classic-keep
ms.collection: M365-identity-device-management
ms.openlocfilehash: 7f1bd1b5da0a45ce4291eba765742405e1e4ba43
ms.sourcegitcommit: 1442a4717ca362d38101785851cd45b2687b64e5
ms.translationtype: HT
ms.contentlocale: it-IT
ms.lasthandoff: 04/23/2020
ms.locfileid: "82077889"
---
# <a name="manage-license-agreements-for-windows-pc-software-in-microsoft-intune"></a>Gestire i contratti di licenza del software per PC Windows in Microsoft Intune

[!INCLUDE [classic-portal](../includes/classic-portal.md)]

Microsoft Intune consente di aggiungere e gestire le informazioni sui contratti di licenza del software acquistato con i contratti multilicenza Microsoft. Queste operazioni possono essere eseguite anche per software Microsoft o non Microsoft acquistato in altri modi. È possibile organizzare le informazioni in gruppi logici.

> [!IMPORTANT]
> Questa funzionalità viene fornita solo per comodità e non ne è garantita l'accuratezza. Si sconsiglia di fare affidamento su di essa per verificare la conformità ai contratti multilicenza di Microsoft. Microsoft non userà i dati raccolti per indagare sulle potenziali violazioni o sulla conformità dei contratti di licenza dell'utente eventualmente in atto con Microsoft.
>
> Le licenze aggiunte a Intune non influiscono sui contratti di licenza o sui diritti di licenza per l'uso del software. Ad esempio, l'eliminazione di una coppia di contratti/licenze da Intune non comporta l'eliminazione né l'annullamento della validità di alcun contratto di licenza stipulato con Microsoft.

Nell'area di lavoro **Licenze** della console di amministrazione di Intune è possibile:

- Aggiungere e modificare i contratti multilicenza Microsoft.

- Aggiungere e modificare altri contratti di licenza software.

- Gestire licenze e gruppi.

- Confrontare le informazioni sui diritti recuperate tramite Intune dal Centro servizi per contratti multilicenza (VLSC) con l'inventario del software Microsoft rilevato da Intune nei PC Windows gestiti.

È anche possibile creare report con i dati relativi al numero di installazioni e di licenze dei titoli software. I report licenze sono utili per valutare la situazione complessiva delle licenze relative al software Microsoft e non Microsoft.

> [!TIP]
> L'area di lavoro **Licenze** non viene visualizzata nella console di amministrazione finché non si gestisce almeno un PC Windows con il client per PC Windows di Intune.

## <a name="add-microsoft-volume-licensing-agreements"></a>Aggiungere contratti multilicenza Microsoft
I contratti multilicenza per Intune offrono informazioni sulle licenze per il software acquistato tramite contratti multilicenza Microsoft. È possibile aggiungere contratti multilicenza Microsoft a Intune specificando coppie di numeri di contratto. I numeri di contratto o di autorizzazione devono corrispondere ai numeri di licenza o di registrazione corretti. Le coppie dei numeri di contratto si ottengono da [Volume Licensing Service Center (VLSC)](https://go.microsoft.com/fwlink/?LinkID=223842)al momento dell'acquisto dei contratti di licenza.

1. Nella [console di amministrazione di Microsoft Intune](https://admin.manage.microsoft.com/) scegliere **Licenze**.

2. Nella pagina **Aggiungi contratti** selezionare **Contratto multilicenza**in **Scegli tipo di contratto**.

3. Nella sezione **Aggiungi dettagli contratto** scegliere se caricare un file o aggiungere i dettagli manualmente.

    - **Carica un file CSV che contiene i dettagli del contratto**. Scegliere **Sfoglia** e selezionare il file CSV da caricare.

        - Il file può comprendere due o tre colonne: due per le sole coppie di numeri di contratto o tre se si desidera aggiungere un nome descrittivo che ne agevoli l'individuazione.

        - Il numero totale dei caratteri di una coppia di numeri di contratto non può superare i 16 caratteri ASCII.

        - Sono supportati solo i caratteri ASCII.

        - I caratteri seguenti non sono consentiti nel nome del contratto: **~ ! @ # $ ^ &amp; &#42; ( ) = + [ ] { } \ | ; : ' " &lt; &gt; /** . Sono invece consentiti gli spazi.

        - Il nome del file non può superare i 128 caratteri.

        - Il file deve contenere almeno una coppia di contratti e non può includere più di 5.000 coppie di contratti.

        **Formato del file**

        È possibile creare il file aggiungendo le coppie di numeri di contratto a un documento di solo testo in uno dei formati riportati di seguito, in base al tipo di organizzazione registrato in VLSC. Specificare una coppia di numeri di contratto per riga.

        - **Clienti Open Value:** *Numero contratto*, *ripetere il numero di contratto*, *nome contratto*

        - **Clienti Open:** *Numero di autorizzazione*, *relativo numero di licenza*, *nome contratto*

        - **Clienti Select ed Enterprise:** *Numero contratto*, *relativo numero di registrazione*, *nome contratto*

        Quando si aggiungono nuovi contratti, il modulo **Aggiungi contratti** richiede di selezionare questo file.

        Di seguito viene riportato un esempio del contenuto di un file CSV per un cliente Open Value.

        `01-07001, 01-07001, Office agreements`

    - **Aggiungi manualmente i dettagli del contratto**. Specificare le informazioni seguenti e quindi digitare le coppie di numeri di contratto nelle caselle **Numero autorizzazione/contratto** e **Numero licenza/registrazione/cliente**. Dopo aver digitato entrambi i numeri, fare clic su **Aggiungi coppia** per salvare i numeri e, se si vuole, aggiungere una nuova coppia.

        - **Nome contratto**: specificare un nome univoco per il contratto.

            Il nome del contratto può avere un massimo di 256 caratteri e non può contenere i caratteri seguenti: **~ ! @ # $ ^ &amp; &#42; ( ) = + [ ] { } \ | ; : ' " &lt; &gt; /** . Sono invece consentiti gli spazi.

        - **Numero autorizzazione/contratto**: immettere il numero di autorizzazione/contratto della coppia di licenze.

        - **Numero licenza/registrazione/cliente**: immettere il numero di licenza/registrazione/cliente della coppia di licenze.

        > [!NOTE]
        > Se si aggiungono diverse coppie di numeri di contratto, Intune crea un contratto con il nome specificato in cui rientreranno tutte le coppie aggiunte in precedenza.

    Scegliere **+** per aggiungere un'altra coppia di numeri di contratto o **-** per rimuovere una coppia di numeri di contratto già immessa.

4. Nell'area **Seleziona gruppo di licenze** , effettuare una delle seguenti operazioni:

    - **Aggiungi i contratti a un gruppo di contratti non assegnato**. Selezionare questa opzione se non si vogliono aggiungere i nuovi contratti a un gruppo di licenze.

    - **Aggiungi contratti a un nuovo gruppo di licenze**. Specificare un nome per il nuovo gruppo di licenze.

    - **Aggiungi contratti a un gruppo di licenze esistente**. Nell'elenco **Nome gruppo** selezionare il gruppo di licenze a cui si desidera aggiungere i contratti.

5. Scegliere **OK**.

Viene aperta la visualizzazione **Tutti i contratti** e Intune si connette al Centro servizi per contratti multilicenza per convalidare le coppie di numeri di contratto specificate.

Per aggiornare le informazioni sui contratti multilicenza dopo aver aggiunto i contratti di licenza in Intune, scegliere **Aggiorna** nella pagina **Panoramica licenze**. Questa azione recupera le informazioni sulle licenze correnti da [Microsoft Volume Licensing Service Center (VLSC)](https://go.microsoft.com/fwlink/?LinkId=223842).

> [!IMPORTANT]
> Finché non vengono aggiornate le informazioni sui contratti multilicenza, è possibile che le informazioni dell'elenco di contratti siano diverse da quelle della pagina **Panoramica contratti** .

Dopo aver aggiornato le informazioni sui contratti multilicenza, è possibile confrontare le informazioni sulle licenze con il software Microsoft rilevato nell'area di lavoro **App** . È anche possibile eseguire i report sulle licenze seguenti:

- **Report acquisto licenza**: consente di visualizzare il software concesso in licenza per i gruppi di licenze selezionati per facilitare l'individuazione di lacune nella copertura.

- **Report installazione licenza**: consente di determinare se la copertura del contratto di licenza è sufficiente.

> [!NOTE]
> Il **Titolo prodotto** visualizzato per tutti i contratti multilicenza Microsoft è **Non disponibile**.

## <a name="add-and-edit-other-software-licensing-agreements"></a>Aggiungere e modificare altri contratti di licenza software
È anche possibile aggiungere altri tipi di contratti di licenza a Intune oltre ai contratti multilicenza Microsoft. Questi contratti possono essere relativi a software non Microsoft oppure a software Microsoft acquistato presso un rivenditore.

> [!IMPORTANT]
> Prima di poter aggiungere un contratto, è necessario avere almeno un PC Windows registrato in Intune.  Inoltre, in almeno un computer registrato deve essere caricato un pacchetto software soggetto a licenza da usare per aggiungere un contratto di licenza.

### <a name="to-add-other-software-agreements"></a>Per aggiungere altri contratti software

1. Nella [console di amministrazione di Microsoft Intune](https://admin.manage.microsoft.com/) scegliere **Licenze**.

2. Scegliere **Aggiungi contratti** nella sezione **Altri contratti di licenza software**.

3. Nella sezione **Scelta del tipo di contratto** della pagina **Aggiungi contratti** selezionare **Altri contratti di licenza software** .

4. Nell'area **Aggiungi dettagli contratto** specificare quanto segue:

    - **Agreement name** (obbligatorio). Il nome del contratto può avere un massimo di 256 caratteri e non può contenere i caratteri seguenti: **~ ! @ # $ ^ &amp; &#42; ( ) = + [ ] { } \ | ; : ' " &lt; &gt; /** . Sono invece consentiti gli spazi.

    - **Autore** (obbligatorio). Quando si inizia a digitare il nome dell'autore, il servizio recupera tutti i nomi degli autori che contengono i caratteri digitati. Se ad esempio si digita "soft", il servizio recupera tutti i nomi degli autori che contengono "soft" come parte del nome, come "Microsoft" e "Microsoft Research". I nomi degli autori vengono recuperati dal Software Asset Catalog. È necessario selezionare l'autore prima di immettere il titolo del prodotto.

        > [!IMPORTANT]
        > La società che si vuole aggiungere potrebbe non essere visualizzata nell'elenco. È possibile aggiungere contratti software solo per le aziende già presenti in Software Asset Catalog. Tuttavia, Microsoft si impegna continuamente ad aggiungere i titoli software più diffusi. Se si vuole inviare una richiesta per aggiungere una società a questo elenco, usare il [sito Intune UserVoice](https://microsoftintune.uservoice.com/).

    - **Titolo prodotto** (obbligatorio). Quando si digita il titolo del prodotto, il servizio recupera tutti i titoli dei prodotti che contengono i caratteri digitati. È necessario specificare prima l' **Autore** e dopo il **Titolo prodotto**.

    - **Conteggio licenze** (obbligatorio). Immettere il numero delle licenze acquistate.

    - **Data di inizio licenza**. Immettere la data di inizio della licenza.

    - **Data di scadenza licenza**. Immettere la data di scadenza della licenza.

    - **Dettagli contratto**. È facoltativo specificare le informazioni di contatto, i codici di registrazione e altre informazioni.

5. Nell'area **Seleziona gruppo di licenze** , effettuare una delle seguenti operazioni:

    - Se non si desidera aggiungere nuovi contratti a un gruppo di licenze nuovo o esistente, selezionare **Aggiungi i contratti a un gruppo di contratti non assegnato** . In qualsiasi momento, è possibile aggiungere i contratti a gruppi di licenze definiti dall'utente.

    - Per aggiungere i nuovi contratti a un nuovo gruppo di licenze, selezionare **Aggiungi contratti a un nuovo gruppo di licenze** . Viene richiesto di indicare il nome del nuovo gruppo di licenze.

    - Per aggiungere i nuovi contratti a un gruppo di licenze esistente, selezionare **Aggiungi contratti a un gruppo di licenze esistente** . Nell'elenco **Nome gruppo** selezionare il gruppo di licenze a cui si desidera aggiungere i contratti.

6. Scegliere **OK**.

Viene visualizzato l'elenco **Tutti i contratti** .

## <a name="manage-license-agreements"></a>Gestire i contratti di licenza
È possibile aggiungere contratti di licenza software a gruppi di licenze. È possibile usare i gruppi di licenze per organizzare i contratti di licenza in unità adeguate alle esigenze dell'organizzazione. È anche possibile eliminare i contratti di licenza creati in precedenza.


|                            |                                                                                                                                                                                                                                                                                                                                                                          |
|----------------------------|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
|            Attività            |                                                                                                                                                                                 Dettagli                                                                                                                                                                                  |
|   Creare un gruppo di licenze   |                                                            Nella pagina <strong>Panoramica</strong> dell'area di lavoro <strong>Licenze</strong> scegliere <strong>Crea gruppo di licenze</strong> dal menu <strong>Attività</strong>. <strong>Nota:</strong> è possibile creare un massimo di 500 gruppi di licenze.                                                             |
|   Rinominare un gruppo di licenze   |                                                                                                      Nell'area di lavoro <strong>Licenze</strong> scegliere un gruppo di licenze e quindi scegliere <strong>Modifica gruppo di licenze</strong> dal menu <strong>Attività</strong>.                                                                                                       |
|   Eliminare un gruppo di licenze   |                                 Nell'area di lavoro <strong>Licenze</strong> scegliere un gruppo di licenze e quindi scegliere <strong>Elimina gruppo di licenze</strong> dal menu <strong>Attività</strong>. <strong>Suggerimento:</strong> tutte le licenze nel gruppo eliminato verranno spostate nel gruppo di licenze <strong>Contratti non assegnati</strong>.                                 |
| Eliminare un contratto di licenza | Nell'area di lavoro <strong>Licenze</strong> scegliere un contratto e quindi fare clic su <strong>Elimina</strong>. <strong>Suggerimento:</strong> dopo aver eliminato i contratti multilicenza, per aggiornare le informazioni sulle licenze fare clic su <strong>Aggiorna</strong> nella pagina <strong>Panoramica licenze</strong> o nella scheda <strong>Generale</strong> di un gruppo di licenze specifico. |

