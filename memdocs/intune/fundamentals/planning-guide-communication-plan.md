---
title: Elaborare un piano di comunicazione per l'implementazione
titleSuffix: Microsoft Intune
description: Questo articolo facilita lo sviluppo di un piano di comunicazione per l'implementazione della distribuzione di Microsoft Intune.
keywords: ''
author: dougeby
ms.author: dougeby
manager: dougeby
ms.date: 10/30/2017
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: d82121fbd3d02c5eef9f45a4e67a897277da9334
ms.sourcegitcommit: 7f17d6eb9dd41b031a6af4148863d2ffc4f49551
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "79357766"
---
# <a name="develop-a-rollout-communication-plan"></a>Elaborare un piano di comunicazione per l'implementazione

Una gestione del cambiamento efficiente si basa sulla chiarezza e sull'utilità delle comunicazioni relative ai cambiamenti futuri. Perché il percorso verso la distribuzione di Intune sia privo di problemi, il piano di comunicazione per l'implementazione deve includere quattro aree:

- Quali informazioni devono essere comunicate

- Il metodo usato per le comunicazioni

- Chi riceverà le comunicazioni

- La sequenza temporale per le comunicazioni

Esaminiamo ognuna di queste aree più in dettaglio.

## <a name="what-needs-to-be-communicated"></a>Che cosa è necessario comunicare?

Le informazioni da comunicare dipendono dalla fase del processo di implementazione di Intune in cui avviene la comunicazione. Si può decidere di comunicare con gli utenti e i gruppi dell'organizzazione in diverse fasi, iniziando da una fase di preparazione dell'implementazione di Intune, seguita da una fase di pre-registrazione e da una di post-registrazione. Esaminiamo il tipo di informazioni che è possibile comunicare in ogni fase.

**Fase di preparazione** <br/>Comunicazioni di ampia portata che presentano il progetto Intune vero e proprio. Questa fase deve offrire una risposta a diverse domande, ad esempio che cos'è Intune, perché l'organizzazione ha deciso di adottare questo strumento e quali sono i vantaggi per l'organizzazione e per gli utenti, oltre a presentare un piano di livello generale della distribuzione e dell'implementazione.

**Fase pre-registrazione**<br/> Comunicazioni di ampia portata che includano informazioni aggiuntive su Intune e sui prodotti complementari (ad esempio, Office, Outlook e OneDrive), risorse per gli utenti e tempistiche precise della ricezione di Intune da parte dei gruppi e degli utenti dell'organizzazione.

**Fase di registrazione**<br/> Comunicazioni destinate ai gruppi e agli utenti dell'organizzazione per i quali è prevista la ricezione di Intune. Queste comunicazioni devono informare gli utenti che sono pronti a ricevere Intune e fornire istruzioni per la registrazione, nonché informazioni di contatto per chiedere assistenza o porre domande.

**Fase post-registrazione**<br/> Comunicazioni destinate ai gruppi e agli utenti dell'organizzazione registrati in Intune. Queste comunicazioni devono offrire risorse aggiuntive utili agli utenti e raccogliere il feedback di questi ultimi durante e dopo la registrazione.

Questo [kit per l'adozione di Intune](https://aka.ms/IntuneAdoptionKit) può risultare utile. È possibile usarlo così com'è o modificarlo per l'organizzazione.

## <a name="communication-delivery-methods"></a>Metodi di recapito delle comunicazioni

Esistono diversi metodi di recapito che è possibile usare per comunicare le informazioni relative all'implementazione di Intune ai gruppi e agli utenti dell'organizzazione interessati. L'elenco seguente illustra alcuni esempi e indica la fase durante la quale è possibile usare il metodo:

- Riunioni di persona o con Microsoft Teams a livello di organizzazione, per la fase di preparazione

- Posta elettronica, usata per le fasi di pre-registrazione, registrazione e post-registrazione

- Siti Web dell'organizzazione, usati per tutte le fasi

- Yammer, poster e volantini, usati per le fasi di kick off e pre-registrazione

## <a name="communications-timeline"></a>Sequenza temporale per le comunicazioni

Dopo avere determinato che cosa è necessario comunicare e quali metodi usare, definire la tempistica delle comunicazioni, nonché i destinatari di queste e il momento opportuno per l'invio.

Ad esempio, le comunicazioni per il kick off iniziale del progetto Intune possono essere rivolte all'intera organizzazione o solo a un sottoinsieme di utenti e avere luogo nell'arco di diverse settimane prima dell'avvio dell'implementazione di Intune. Successivamente, è possibile comunicare le informazioni in diverse fasi ai gruppi e agli utenti dell'organizzazione, in linea con la relativa pianificazione per l'implementazione di Intune. Di seguito è riportato un esempio di un piano di comunicazione generale per l'implementazione di Intune:

  | **Piano di comunicazione** | **Luglio** | **Agosto** | **Settembre** | **Ottobre** |
|:---:|:---:|:---:|:---:|:---:|
| Fase 1  | Tutti |  |  |  |
| Riunione di kick off | Prima settimana |  |  |  |
| Fase 2 | IT | Vendite e marketing | Vendita al dettaglio | HR, finanza e dirigenti |
| Messaggio di posta elettronica pre-implementazione 1 | Prima settimana | Prima settimana | Prima settimana | Prima settimana |
| Fase 3 | IT | Vendite e marketing | Vendita al dettaglio | HR, finanza e dirigenti |
| Messaggio di posta elettronica pre-implementazione 2 | Seconda settimana | Seconda settimana | Seconda settimana | Seconda settimana |
| Fase 4 | IT | Vendite e marketing | Vendita al dettaglio | HR, finanza e dirigenti |
| Messaggio di posta elettronica di registrazione | Terza settimana | Terza settimana | Terza settimana | Terza settimana |
| Fase 5 | IT | Vendite e marketing | Vendita al dettaglio | HR, finanza e dirigenti |
| Messaggio di posta elettronica post-registrazione | Quarta settimana | Quarta settimana | Quarta settimana | Quarta settimana |

Per sviluppare il piano delle comunicazioni, è possibile [scaricare un modello della tabella qui sopra](https://gallery.technet.microsoft.com/Intune-deployment-planning-fae156c2?redir=0).

## <a name="next-step"></a>Passaggio successivo

Nella sezione successiva vengono fornite indicazioni sull'[elaborazione di un piano di supporto](planning-guide-support-plan.md).
