---
title: Elaborare un piano di supporto
titleSuffix: Microsoft Intune
description: Questo articolo semplifica l'elaborazione del piano di supporto per un'implementazione di Microsoft Intune.
keywords: ''
author: dougeby
ms.author: dougeby
manager: dougeby
ms.date: 01/02/2018
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 2368e27cbd5f98683a0b00e6b23c070236c84491
ms.sourcegitcommit: 1442a4717ca362d38101785851cd45b2687b64e5
ms.translationtype: HT
ms.contentlocale: it-IT
ms.lasthandoff: 04/23/2020
ms.locfileid: "82080114"
---
# <a name="develop-a-support-plan"></a>Elaborare un piano di supporto

La disponibilità di un piano di supporto di Intune favorisce l'identificazione e la risoluzione dei problemi associati a Intune. Ciò a sua volta consente di migliorare l'esperienza degli utenti con Intune. Di seguito sono riportate alcune domande da considerare quando si elabora il piano di supporto per Intune:

- Quali team saranno responsabili di fornire il supporto per Intune?

- Quale processo verrà usato per fornire il supporto per Intune?

- Come si prevede di fornire formazione per il supporto per Intune?

- Quali sono le opportunità di coinvolgere il team di supporto nelle fasi iniziali del processo di distribuzione di Intune?

Esaminiamo ognuna di queste aree più in dettaglio.

## <a name="which-teams-are-responsible-for-providing-support"></a>Quali team sono responsabili di fornire supporto?

Le organizzazioni possono prevedere diversi livelli (1-3) di supporto. Ad esempio, il livello 1 e 2 possono far parte del team di supporto, mentre il livello 3 include i membri del team MDM responsabile della distribuzione di Intune.

Il livello 1 è solitamente il primo livello di supporto e in genere quello da contattare per primo per le richieste di supporto da parte dell'utente. Se il livello 1 non è in grado di risolvere il problema dell'utente finale, il problema viene trasmesso al livello 2. Se necessario il livello 2 trasmette il problema al livello 3. Inoltre, il supporto Microsoft può essere considerato come livello 4.

Altre informazioni sul [supporto per Intune](get-support.md).

## <a name="what-is-the-support-process"></a>Qual è il processo di supporto?

Per le fasi iniziali dell'implementazione in produzione è possibile richiedere a tutti e tre i livelli di partecipare a una conferenza telefonica o una chiamata Skype. Ecco un esempio di come un'organizzazione può implementare i flussi di lavoro help desk o di supporto IT:

1. L'utente finale contatta il livello 1 help desk o di supporto IT per un problema di registrazione.

2. Il livello 1 help desk o di supporto IT non è in grado di determinare la causa radice ed esegue l'escalation al livello 2.

3. Il livello 2 help desk o di supporto IT esamina il problema, ma non è in grado di risolverlo ed esegue l'escalation al livello 3, fornendo informazioni aggiuntive per agevolare l'analisi.

4. Il livello 3 help desk o di supporto IT esamina ulteriormente il problema, ne determina la causa radice e comunica la soluzione al livello 2 e 1.

5. Il livello 1 help desk o di supporto IT contatta quindi il cliente e risolve il problema.

Un approccio di questo tipo specie nelle prime fasi dell'implementazione di Intune offre numerosi vantaggi, ad esempio:

- Semplificare la formazione sulle tecnologie e ridurre i tempi di apprendimento.

- Identificare rapidamente i problemi e la relativa soluzione.

- Migliorare l'esperienza utente complessiva.

## <a name="how-you-plan-to-provide-intune-support-training"></a>Come si prevede di fornire formazione per il supporto per Intune?

È importante offrire formazione tecnica su Intune al personale help desk o di supporto IT, in modo che la formazione sia di livello appropriato e sia applicabile al livello di supporto specifico e alle responsabilità corrispondenti. È possibile richiedere al team MDM di Intune di offrire questa formazione ai responsabili del supporto (formazione dei docenti), che a loro volta provvederanno alla formazione dei membri del team di supporto. Questa formazione in genere può essere fornita in 2-3 ore e include lezioni ed esercitazioni.

Di seguito è riportato un esempio di programma di formazione per il supporto di Intune.

- Analisi del piano di supporto per Intune

- Panoramica di Intune

- Risoluzione dei problemi comuni

- Strumenti e risorse

- Domande e risposte

La [documentazione di Intune](../index.yml) offre una panoramica di Intune, descrizioni dettagliate delle funzionalità e informazioni sulla risoluzione dei problemi. Il [forum di Intune](https://social.technet.microsoft.com/Forums/home) è una risorsa della community per domande e argomenti non trattati nella documentazione di Intune.

## <a name="what-opportunities-are-there-to-involve-the-support-team-earlier"></a>Quali sono le opportunità di coinvolgere il team di supporto fin dalle fasi iniziali?

Il coinvolgimento del personale help desk o di supporto IT fin dalle prime fasi di pianificazione può migliorare la distribuzione di Intune e la sua adozione da parte degli utenti finali. Il coinvolgimento fin dalle prime fasi consente al personale di supporto di acquisire da subito familiarità ed esperienza nell'uso di Intune. In tal modo il personale help desk o di supporto IT sarà preparato per supportare l'implementazione completa nell'ambiente di produzione dell'organizzazione.

## <a name="next-step"></a>Passaggio successivo

Nella sezione successiva vengono fornite indicazioni sulla [progettazione di Intune](planning-guide-design.md).
