---
title: Configurare l'accesso condizionale basato su dispositivo con Intune
titleSuffix: Microsoft Intune
description: Informazioni su come creare criteri di accesso condizionale basato su dispositivo usando i criteri di gestione delle app mobili e di conformità dei dispositivi di Microsoft Intune.
keywords: ''
author: brenduns
ms.author: brenduns
manager: dougeby
ms.date: 11/18/2019
ms.topic: conceptual
ms.service: microsoft-intune
ms.subservice: protect
ms.localizationpriority: high
ms.technology: ''
ms.assetid: ''
ms.reviewer: ''
ms.suite: ems
ms.custom: intune-azure
ms.collection: M365-identity-device-management
ms.openlocfilehash: 6e9f30daef96180e58c6d4307d91155cf1305254
ms.sourcegitcommit: e2567b5beaf6c5bf45a2d493b8ac05d996774cac
ms.translationtype: HT
ms.contentlocale: it-IT
ms.lasthandoff: 03/27/2020
ms.locfileid: "80323051"
---
# <a name="create-a-device-based-conditional-access-policy"></a>Creare criteri di accesso condizionale basato su dispositivo

Con Intune si migliora l'accesso condizionale in Azure Active Directory aggiungendo i criteri di conformità dei dispositivi mobili ai controlli di accesso. Con i criteri di conformità di Intune che definiscono i requisiti di conformità dei dispositivi, è possibile usare lo stato di conformità di un dispositivo per consentire o bloccare l'accesso ad app e servizi. A tale scopo è possibile creare criteri di accesso condizionale con l'impostazione **Richiedi che i dispositivi siano contrassegnati come conformi**.

I criteri di accesso condizionale specificano le app o i servizi da proteggere, le condizioni di accessibilità alle app o ai servizi e gli utenti a cui si applicano i criteri. Sebbene l'accesso condizionale sia una funzionalità di Azure AD Premium, il nodo Accesso condizionale a cui si accede da *Intune* è lo stesso nodo a cui si accede da *Azure AD*.

> [!IMPORTANT]
> Prima dell'accesso condizionale, è necessario configurare i criteri di conformità dei dispositivi di Intune per valutare i dispositivi in base alla capacità di soddisfare requisiti specifici. Vedere [Introduzione ai criteri di conformità dei dispositivi in Intune](device-compliance-get-started.md).

## <a name="create-conditional-access-policy"></a>Creare criteri di accesso condizionale

1. Accedere all'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431).

2. Selezionare **Dispositivi** > **Accesso condizionale** > **Criteri** > **Nuovi criteri**.
  ![Creare nuovi criteri di accesso condizionale](./media/create-conditional-access-intune/create-ca.png)

3. In **Assegnazioni** selezionare **Utenti e gruppi**.

4. Nella scheda **Includi** identificare gli utenti o i gruppi a cui applicare i criteri di accesso condizionale. Dopo aver scelto i gruppi o gli utenti che si vogliono includere, usare la scheda **Escludi** per specificare eventuali utenti, ruoli o gruppi da escludere da questi criteri.

   - **Tutti gli utenti**: selezionare questa opzione per applicare i criteri a tutti gli utenti e gruppi, inclusi gli utenti interni e guest.

   - **Seleziona utenti e gruppi**: selezionare questa opzione e specificare una o più delle opzioni seguenti:
  
     1. **Tutti gli utenti guest**: selezionare questa opzione per includere o escludere gli utenti guest esterni (ad esempio, i partner o i collaboratori esterni).

     2. **Ruoli della directory**: selezionare uno o più ruoli di Azure AD per includere o escludere gli utenti cui sono assegnati questi ruoli.

     3. **Utenti e gruppi**: selezionare questa opzione per cercare e selezionare singoli utenti o gruppi da includere o escludere.

        > [!TIP]
        > Testare i criteri su un gruppo di utenti più limitato per assicurarsi che funzionino come previsto.

5. Seleziona **Chiudi**.

6. In **Assegnazioni** selezionare **Applicazioni cloud o azioni**.

7. Nella scheda **Includi** usare le opzioni disponibili per identificare le app e i servizi da proteggere con questi criteri di accesso condizionale. È quindi possibile usare la scheda **Escludi** per escludere eventuali app o servizi da questi criteri.

   - **Tutte le app cloud**: selezionare questa opzione per applicare i criteri a tutte le app.
     > [!IMPORTANT]
     > In questo elenco è inclusa l'app di gestione di Microsoft Azure per l'accesso al portale di Azure. Usare la scheda **Escludi** in questo riquadro o nelle opzioni del riquadro **Utenti e gruppi** per assicurarsi di poter accedere al portale di Azure (o consentire agli utenti o gruppi designati di accedervi). 

   - **Selezionare le app**: selezionare questa opzione, scegliere **Seleziona** e quindi usare l'elenco di applicazioni per cercare e selezionare le app o i servizi da proteggere.

   Al termine, selezionare **Fine**.

8. In **Assegnazioni** selezionare **Condizioni**.

   - **Rischio di accesso**: selezionare *Sì* per usare il rilevamento del rischio di accesso di Azure AD Identity Protection con questi criteri, quindi scegliere i livelli di rischio di accesso a cui devono essere applicati i criteri.

   - **Piattaforme del dispositivo**: nella scheda **Includi** identificare le piattaforme per dispositivi a cui devono essere applicati i criteri di accesso condizionale. Usare la scheda **Escludi** per escludere eventuali piattaforme da questi criteri.

   - **Percorsi**: nella scheda **Includi** specificare a quali percorsi applicare i criteri:
     - Tutti i percorsi
     - Percorsi di rete attendibili sotto il controllo del reparto IT
     - Percorsi di rete specifici.

     Usare la scheda **Escludi** per escludere percorsi di rete da questi criteri.

   - **App client**: selezionare *Sì* per specificare se i criteri devono essere applicati ad app basate su browser, app per dispositivi mobili e client desktop.

   - **Stato dispositivo**: i criteri di accesso condizionale verranno applicati a tutti gli stati dei dispositivi, a meno che non si scelga Sì specificando di escludere lo stato Dispositivo aggiunto ad Azure AD ibrido o Dispositivo contrassegnato come conforme (oppure entrambi).

     > [!TIP]
     > Se si vogliono proteggere sia i **client con autenticazione moderna** sia i **client Exchange ActiveSync**, creare due criteri di accesso condizionale separati, uno per ogni tipo di client. Anche se Exchange ActiveSync supporta l'autenticazione moderna, l'unica condizione supportata da Exchange ActiveSync è quella relativa alla piattaforma. Non sono supportate altre condizioni, inclusa l'autenticazione a più fattori. Per proteggere in modo efficace l'accesso a Exchange Online da Exchange ActiveSync, creare criteri di accesso condizionale che specificano l'app cloud Office 365 Exchange Online e l'app client Exchange ActiveSync con l'opzione Applica i criteri solo alle piattaforme supportate selezionata.

9. Seleziona **Chiudi**.

10. In **Controlli di accesso** selezionare **Concedi**. Specificare cosa accade in base alle condizioni configurate.  È possibile selezionare una delle opzioni seguenti:

    - **Blocca accesso**: agli utenti specificati in questi criteri verrà negato l'accesso alle app in base alle condizioni specificate.
    - **Concedi accesso**: agli utenti specificati in questi criteri verrà concesso l'accesso, ma è possibile richiedere una delle azioni seguenti:
      - **Richiedi autenticazione a più fattori** : l'utente dovrà soddisfare requisiti di sicurezza aggiuntivi, ad esempio una telefonata o un SMS.
      - **Richiedi che i dispositivi siano contrassegnati come conformi**: il dispositivo deve essere conforme a Intune. Se il dispositivo non è conforme, l'utente avrà la possibilità di registrare il dispositivo in Intune.
      - **Richiedi dispositivo aggiunto ad Azure AD ibrido**: i dispositivi devono essere aggiunti ad Azure AD ibrido.
      - **Richiedi app client approvata**: il dispositivo deve usare app client approvate. 
      - **Per più controlli**: selezionare **Richiedi tutti i controlli selezionati** in modo che vengano applicati tutti i requisiti quando un dispositivo prova ad accedere all'app.

      ![Impostazioni dei controlli per concedere l'accesso](./media/create-conditional-access-intune/create-ca-grant-access-settings.png)

11. In **Abilita criterio** selezionare **Sì**.

12. Selezionare **Crea**.

## <a name="next-steps"></a>Passaggi successivi

[Accesso condizionale basato su app con Intune](app-based-conditional-access-intune.md)

[Risoluzione dei problemi di accesso condizionale di Intune](https://support.microsoft.com/help/4456106)
