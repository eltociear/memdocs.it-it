---
title: Risolvere i problemi di accesso condizionale
titleSuffix: Microsoft Intune
description: Operazioni da eseguire quando gli utenti non riescono ad accedere alle risorse usando l'accesso condizionale di Intune.
keywords: ''
author: brenduns
ms.author: brenduns
manager: dougeby
ms.date: 07/23/2019
ms.topic: troubleshooting
ms.subservice: protect
ms.service: microsoft-intune
ms.localizationpriority: medium
ms.technology: ''
ms.assetid: 5fa59501-5f33-46b7-a5f5-75eeae9f1209
ms.reviewer: ''
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 088c3d6a281efcb1877d80d68382b1dc848ae321
ms.sourcegitcommit: 46d4bc4fa73b22ae2a6a17a2d1cc6ec933a50e89
ms.translationtype: HT
ms.contentlocale: it-IT
ms.lasthandoff: 08/20/2020
ms.locfileid: "88663379"
---
# <a name="troubleshoot-conditional-access"></a>Risolvere i problemi di accesso condizionale
Questo articolo descrive cosa fare quando gli utenti non riescono ad accedere alle risorse protette con l'accesso condizionale o quando gli utenti possono accedere alle risorse protette mentre in realtà dovrebbero essere bloccati.

Con Intune e l'accesso condizionale è possibile proteggere l'accesso a servizi, come ad esempio i seguenti:
- Servizi di Office 365, ad esempio Exchange Online, SharePoint Online e Skype for business Online
- Exchange locale
- Diversi altri servizi

Questa funzionalità consente di assicurarsi che l'accesso alle risorse aziendali sia limitato ai dispositivi registrati con Intune e conformi alle regole di accesso condizionale impostate nella console di amministrazione di Intune o in Azure Active Directory. 

## <a name="requirements-for-conditional-access"></a>Requisiti per l'accesso condizionale

Il funzionamento dell'accesso condizionale è subordinato al rispetto dei requisiti seguenti:

- Il dispositivo deve essere registrato con MDM e gestito da Intune.

- Sia il dispositivo che l'utente devono essere conformi ai criteri di conformità assegnati in Intune.

- Per impostazione predefinita, all'utente deve essere assegnato un criterio di conformità del dispositivo. Ciò può dipendere dalla configurazione dell'impostazione **Contrassegna i dispositivi senza criteri di conformità assegnati come** in **Conformità del dispositivo** > **Impostazioni dei criteri di conformità** nel portale di amministrazione di Intune.

- È necessario attivare Exchange ActiveSync sul dispositivo se l'utente usa il client di posta elettronica nativo del dispositivo anziché Outlook. Tale attivazione avviene automaticamente per dispositivi iOS/iPadOS e Android Knox.

- Per Exchange locale, Intune Exchange Connector deve essere configurato correttamente. Per altre informazioni, vedere [Risoluzione dei problemi di Exchange Connector in Microsoft Intune](troubleshoot-exchange-connector.md).

- Per Skype locale, è necessario configurare l'autenticazione moderna ibrida. Vedere [Panoramica dell'autenticazione moderna ibrida](https://docs.microsoft.com/office365/enterprise/hybrid-modern-auth-overview).

È possibile visualizzare queste condizioni per ogni dispositivo nel portale di Azure e nel report di inventario dei dispositivi.

## <a name="devices-appear-compliant-but-users-are-still-blocked"></a>I dispositivi vengono visualizzati come conformi, ma gli utenti sono comunque bloccati

- Verificare che all'utente sia assegnata una licenza di Intune per una valutazione corretta della conformità.

- I dispositivi Android non Knox non potranno accedere fino a quando l'utente non fa clic sul collegamento **Per iniziare** nel messaggio di quarantena ricevuto. Questo vale anche se l'utente è già registrato in Intune. Se l'utente non riceve il messaggio di posta elettronica con il collegamento sul telefono, può usare un PC per accedere alla posta elettronica e inoltrare il messaggio a un account di posta elettronica nel proprio dispositivo.

- In occasione della prima registrazione del dispositivo, la registrazione delle informazioni di conformità può richiedere tempo. Attendere qualche minuto e riprovare.

- Nei dispositivi iOS/iPadOS un profilo di posta elettronica esistente potrebbe bloccare la distribuzione di un profilo di posta elettronica creato dall'amministratore di Intune assegnato all'utente, rendendo il dispositivo non conforme. In questo caso il Portale aziendale comunicherà all'utente che esiste un problema di mancata conformità, perché il profilo di posta elettronica è stato configurato manualmente, e richiederà all'utente di rimuovere il profilo. Dopo che l'utente rimuove il profilo di posta elettronica esistente, il profilo di posta elettronica di Intune viene distribuito correttamente. Per prevenire questo problema, indicare agli utenti di rimuovere i profili di posta elettronica esistenti nel dispositivo prima della registrazione.

- Un dispositivo può restare bloccato in uno stato di controllo della conformità, impedendo all'utente di avviare un altro check-in. Se un dispositivo è in questo stato:
  - Assicurarsi che il dispositivo usi la versione più recente dell'app Portale aziendale.
  - Riavviare il dispositivo.
  - Vedere se il problema esiste su altre reti, ad esempio cellulare, Wi-Fi e così via.

  Se il problema esiste, contattare il supporto tecnico Microsoft, come descritto in [Come ottenere supporto per Microsoft Intune](../fundamentals/get-support.md).

- È possibile che anche se alcuni dispositivi Android appaiono come crittografati l'app Portale aziendale non li riconosce come tali e li contrassegna come non conformi. In questa circostanza, l'utente visualizzerà una notifica nell'app Portale aziendale in cui viene chiesto di impostare un passcode di avvio per il dispositivo. Dopo aver toccato la notifica e confermato il PIN o la password esistente, scegliere l'opzione **Require PIN to start device** (Richiedi PIN per avviare il dispositivo) nella schermata **Secure start-up** (Avvio sicuro) e selezionare il pulsante **Controlla conformità** del dispositivo nell'app Portale aziendale. Il dispositivo sarà riconosciuto come crittografato. 

  > [!NOTE]
  > Alcuni produttori di dispositivi eseguono la crittografia dei propri dispositivi usando un PIN predefinito anziché un PIN impostato dall'utente. Intune considera la crittografia tramite PIN predefinito come non sicura e contrassegna i dispositivi che la usano come non conformi fino a quando l'utente non crea un nuovo PIN non predefinito.

- Un dispositivo Android registrato e conforme può comunque essere bloccato e ricevere un avviso di quarantena quando prova ad accedere alle risorse aziendali. In questo caso assicurarsi che l'app Portale aziendale non sia in esecuzione, quindi selezionare il collegamento **Per iniziare** nel messaggio di posta elettronica di quarantena per attivare la valutazione. Questa operazione è necessaria solo quando l'accesso condizionale viene abilitato per la prima volta.

- L'utente di un dispositivo Android registrato potrebbe visualizzare il messaggio "Non sono stati trovati certificati" e non potere accedere alle risorse di O365. L'utente deve abilitare l'opzione *Abilita l'accesso al browser* nel dispositivo registrato come indicato di seguito:
  1. Aprire l'app Portale aziendale.
  2. Passare alla pagina Impostazioni facendo clic sui punti di sospensione (...) o sul tasto di menu.
  3. Selezionare il pulsante *Abilita l'accesso al browser*.
  4. Nel browser Chrome disconnettersi da Office 365 e riavviare Chrome.  


## <a name="devices-are-blocked-and-no-quarantine-email-is-received"></a>I dispositivi sono bloccati e non è stato ricevuto alcun messaggio di posta elettronica di quarantena

- Verificare che il dispositivo sia presente nella console di amministrazione di Intune come dispositivo Exchange ActiveSync. In caso negativo, è probabile che il dispositivo non venga individuato, a causa di un problema di Exchange Connector. Per altre informazioni, vedere [Risolvere i problemi di Intune On-Premises Exchange Connector](troubleshoot-exchange-connector.md).

- Prima di bloccare il dispositivo, Exchange Connector invia un messaggio di posta elettronica di attivazione (quarantena). Se il dispositivo è offline, potrebbe non ricevere il messaggio di attivazione. 

- Controllare se il client di posta elettronica nel dispositivo è configurato per recuperare la posta elettronica usando **Push** invece di **Polling**. In caso affermativo, ciò potrebbe essere la causa del mancato recapito del messaggio di posta elettronica. Passare a **Polling** per vedere se il dispositivo riceve il messaggio di posta elettronica.

## <a name="devices-are-noncompliant-but-users-are-not-blocked"></a>I dispositivi non sono conformi, ma gli utenti non sono bloccati

- Nei PC Windows, l'accesso condizionale blocca solo le app native di posta elettronica, Office 2013 con autenticazione moderna o Office 2016. Il blocco delle versioni precedenti di Outlook o di tutte le app di posta elettronica nei PC Windows richiede le configurazioni di Registrazione dispositivo Azure AD e Active Directory Federation Services (AD FS), come illustrato in [Configurare SharePoint Online ed Exchange Online per l'accesso condizionale di Azure Active Directory](https://docs.microsoft.com/azure/active-directory/active-directory-conditional-access-no-modern-authentication).

- Se viene cancellato o ritirato da Intune in modo selettivo, il dispositivo potrebbe continuare ad avere accesso per alcune ore dopo il ritiro. Questo avviene perché Exchange memorizza nella cache i diritti di accesso per 6 ore. Prendere in considerazione altri metodi di protezione dei dati nei dispositivi ritirati in questo scenario.

- I dispositivi Surface Hub, i dispositivi con registrazione in blocco e i dispositivi DEM registrati in Windows possono supportare l'accesso condizionale quando ha eseguito l'accesso un utente a cui è stata assegnata una licenza per Intune. Tuttavia, per eseguire una corretta valutazione, è necessario distribuire i criteri di conformità ai gruppi di dispositivi e non ai gruppi di utenti.

- Controllare le assegnazioni per i criteri di conformità e i criteri di accesso condizionale. Se un utente non è incluso nel gruppo a cui sono assegnati i criteri oppure si trova in un gruppo escluso, l'utente non viene bloccato. Viene verificata la conformità solo dei dispositivi di utenti che fanno parte di un gruppo di destinazione.

## <a name="noncompliant-device-is-not-blocked"></a>Il dispositivo non conforme non è bloccato

Se un dispositivo non è conforme ma continua ad avere accesso, intraprendere le azioni seguenti.

- Esaminare i gruppi di destinazione e di esclusione. Se un utente non fa parte del gruppo di destinazione corretto o fa parte del gruppo di esclusione, non verrà bloccato. Viene verificata la conformità solo dei dispositivi degli utenti di un gruppo di destinazione.

- Assicurarsi che il dispositivo venga individuato. Exchange Connector punta a un server Accesso client di Exchange 2010 mentre l'utente è su un server di Exchange 2013? In questo caso, se la regola predefinita di Exchange è Consenti, anche se l'utente è incluso nel gruppo di destinazione, Intune non può riconoscere la connessione del dispositivo a Exchange.

- Verificare l'esistenza o lo stato di accesso del dispositivo in Exchange:
  - Usare il cmdlet PowerShell seguente per visualizzare un elenco di tutti i dispositivi mobili relativi a una cassetta postale: 'Get-ActiveSyncDeviceStatistics -mailbox mbx'. Se il dispositivo non è incluso nell'elenco, non accede a Exchange.
  
  - Se il dispositivo è incluso nell'elenco, usare il cmdlet "Get-CASmailbox -identity:'upn' | fl" per ottenere informazioni dettagliate sullo stato di accesso del dispositivo e passare tali informazioni al supporto tecnico Microsoft.

## <a name="next-steps"></a>Passaggi successivi
Se queste informazioni non risultano utili, è anche possibile [ottenere supporto per Microsoft Intune](../fundamentals/get-support.md).
