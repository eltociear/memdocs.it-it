---
title: 'Esercitazione: Proteggere la posta elettronica di Exchange Online in dispositivi gestiti'
titleSuffix: Microsoft Intune
description: Informazioni su come proteggere Exchange Online con criteri di conformità di Intune iOS e l'accesso condizionale di Azure AD per richiedere dispositivi gestiti e l'app Outlook.
keywords: ''
author: brenduns
ms.author: brenduns
manager: dougeby
ms.date: 11/21/2019
ms.topic: tutorial
ms.service: microsoft-intune
ms.subservice: protect
ms.localizationpriority: high
ms.technology: ''
ms.assetid: ''
ms.reviewer: ''
ms.suite: ems
search.appverid: MET150
ms.custom: intune-azure
ms.collection: M365-identity-device-management
ms.openlocfilehash: 9921fb9e22b17a47c588dfcbfbf502e00ef2aadd
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: it-IT
ms.lasthandoff: 03/13/2020
ms.locfileid: "79349875"
---
# <a name="tutorial-protect-exchange-online-email-on-managed-devices"></a>Esercitazione: Proteggere la posta elettronica di Exchange Online nei dispositivi gestiti

Informazioni sull'uso dei criteri di conformità dei dispositivi con accesso condizionale per assicurarsi che i dispositivi iOS possano accedere alla posta elettronica di Exchange Online solo se vengono gestiti da Intune e con un'app di posta elettronica approvata.

In questa esercitazione si apprenderà come:

> [!div class="checklist"]
> * Creare criteri di conformità per i dispositivi iOS di Intune per impostare le condizioni che deve soddisfare un dispositivo per essere considerato conforme.
> * Creare criteri di accesso condizionale di Azure Active Directory (Azure AD) che richiedono che i dispositivi iOS siano registrati in Intune, siano conformi ai criteri di Intune e usino l'app per dispositivi mobili Outlook approvata per accedere alla posta elettronica di Exchange Online.

Se non si dispone di una sottoscrizione Intune, è possibile [iscriversi per ottenere un account di prova gratuito](../fundamentals/free-trial-sign-up.md).

## <a name="prerequisites"></a>Prerequisiti

Per questa esercitazione sarà necessario un tenant di test con le sottoscrizioni seguenti:

- Azure Active Directory Premium ([versione di valutazione gratuita](https://azure.microsoft.com/free/?WT.mc_id=A261C142F))

- Abbonamento a Office 365 Business che include Exchange ([versione di valutazione gratuita](https://go.microsoft.com/fwlink/p/?LinkID=510938))

Prima di iniziare, creare un profilo di dispositivo di test per i dispositivi iOS, seguendo le procedure descritte in [Avvio rapido: Creare un profilo di posta elettronica del dispositivo per iOS/iPadOS](../configuration/quickstart-email-profile.md).

## <a name="sign-in-to-intune"></a>Accedere a Intune

Accedere all'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431) come [Amministratore globale](../fundamentals/users-add.md#types-of-administrators) o come [Amministratore del servizio](../fundamentals/users-add.md#types-of-administrators) Intune. Se è stata creata una sottoscrizione della versione di valutazione di Intune, l'account creato con tale sottoscrizione sarà un amministratore globale.

## <a name="create-the-ios-device-compliance-policy"></a>Creare i criteri di conformità del dispositivo per iOS

Configurare i criteri di conformità del dispositivo di Intune per impostare le condizioni che deve soddisfare un dispositivo per essere considerato conforme. Per questa esercitazione verranno creati criteri di conformità per i dispositivi iOS. I criteri di conformità sono specifici della piattaforma, pertanto sono necessari criteri di conformità separati per ogni piattaforma del dispositivo da valutare.

1. In Intune selezionare **Dispositivi** > **Criteri di conformità** > **Crea criterio**.

2. Per **Nome** immettere **Test criteri di conformità iOS**.

3. Per **Descrizione** immettere **Test criteri di conformità iOS**.

4. Per **Piattaforma**, selezionare **iOS/iPadOS**.

5. Selezionare **Impostazioni** > **Posta elettronica**.

   1. Accanto a **Rendi obbligatorio un profilo di posta elettronica gestito nei dispositivi mobili** selezionare **Rendi obbligatorio**.

   2. Selezionare **OK**.

   ![Impostare i criteri di conformità per la posta elettronica per richiedere un profilo di posta elettronica gestito](./media/tutorial-protect-email-on-enrolled-devices/ios-compliance-policy-email.png)

6. Selezionare **Integrità del dispositivo**. Accanto a **Dispositivi Jailbroken** selezionare **Blocca** e quindi selezionare **OK**.

7. Selezionare **Sicurezza del sistema** e immettere le impostazioni **Password**. Per questa esercitazione, selezionare le seguenti impostazioni consigliate:

   - Per **Richiedi una password per sbloccare i dispositivi mobili** selezionare **Rendi obbligatorio**.

   - Per **Password semplici** selezionare **Blocca**.

   - Per **Lunghezza minima password** immettere **4**.

     > [!TIP]
     > I valori predefiniti visualizzati in grigio e in corsivo sono solo consigli. È necessario sostituire i valori consigliati per configurare un'impostazione.

   - Per **Tipo di password richiesto** scegliere **Alfanumerico**.

   - Per **Numero massimo di minuti dopo il blocco dello schermo prima che venga richiesta una password** scegliere **Immediatamente**.

   - Per **Scadenza password (giorni)** immettere **41**.

   - Per **Numero di password precedenti di cui impedire il riutilizzo** immettere **5**.
 
   ![Configurare le impostazioni per la password per i criteri di conformità della posta elettronica](./media/tutorial-protect-email-on-enrolled-devices/ios-compliance-policy-system-security.png)

8. Selezionare **OK** e quindi di nuovo **OK**.

9. Selezionare **Crea**.

## <a name="create-the-conditional-access-policy"></a>Creare i criteri di accesso condizionale

A questo punto si creeranno criteri di accesso condizionale che richiedono che tutte le piattaforme di dispositivi prevedano la registrazione in Intune e siano conformi ai criteri di conformità di Intune prima di poter accedere a Exchange Online. Verrà anche richiesto l'uso dell'app Outlook per l'accesso alla posta elettronica. I criteri di accesso condizionale sono configurabili nel portale di Azure AD o nel portale di Intune. Dato che finora è stato usato il portale di Intune, i criteri verranno creati in questo portale.

1. In Intune selezionare **Endpoint Security** (Sicurezza degli endpoint) > **Accesso condizionale** > **Nuovi criteri**.

2. Per **Nome** immettere **Criteri di test per posta elettronica Office 365**.

3. In **Assegnazioni** selezionare **Utenti e gruppi**. Nella scheda **Includi** selezionare **Tutti gli utenti** e quindi selezionare **Fine**.

4. In **Assegnazioni** selezionare **Applicazioni cloud o azioni**. Dato che si vuole proteggere la posta elettronica di Office 365 Exchange Online, si selezionerà questa app tramite la procedura seguente:

   1. Nella scheda **Includi** scegliere **Selezionare le app**.

   2. Scegliere **Seleziona**. 

   3. Nell'elenco delle applicazioni selezionare **Office 365 Exchange Online** e quindi scegliere **Seleziona**. 

   4. Seleziona **Chiudi**.
  
   ![Selezionare l'app Office 365 Exchange Online](./media/tutorial-protect-email-on-enrolled-devices/ios-ca-policy-cloud-apps.png)

5. In **Assegnazioni** selezionare **Condizioni** > **Piattaforme del dispositivo**.

   1. In **Configura** selezionare **Sì**.

   2. Nella scheda **Includi** selezionare **Qualsiasi dispositivo** e quindi selezionare **Fine**. 

   3. Selezionare di nuovo **Fine**.

   ![Includere qualsiasi dispositivo](./media/tutorial-protect-email-on-enrolled-devices/ios-ca-policy-cloud-device-platforms.png)

6. In **Assegnazioni** selezionare **Condizioni** > **App client**.

   1. In **Configura** selezionare **Sì**.

   2. Per questa esercitazione, selezionare **App per dispositivi mobili e client desktop** e **Client con autenticazione moderna** (che fa riferimento ad app come Outlook per iOS e Outlook per Android). Deselezionare tutte le altre caselle di controllo.

   3. Selezionare **Fine** e quindi di nuovo **Fine**.

   ![Selezionare app e client](./media/tutorial-protect-email-on-enrolled-devices/ios-ca-policy-client-apps.png)

7. In **Controlli di accesso** selezionare **Concedi**.

   1. Nel riquadro **Concedi** selezionare **Concedi accesso**.

   2. Selezionare **Richiedi che i dispositivi siano contrassegnati come conformi**.

   3. Selezionare **Richiedi app client approvata**.

   4. In **Per più controlli** selezionare **Richiedi tutti i controlli selezionati**. Questa impostazione garantisce che entrambi i requisiti selezionati vengano applicati quando un dispositivo tenta di accedere alla posta elettronica.

   5. Scegliere **Seleziona**.

   ![Selezionare i controlli](./media/tutorial-protect-email-on-enrolled-devices/ios-ca-policy-grant-access.png)

8. In **Abilita criterio** selezionare **Sì**.

   ![Abilitare il criterio](./media/tutorial-protect-email-on-enrolled-devices/ios-ca-policy-enable-policy.png)

9. Selezionare **Crea**.

## <a name="try-it-out"></a>Procedura

Con i criteri creati, qualsiasi dispositivo iOS che tenta di accedere alla posta elettronica di Office 365 dovrà essere registrato in Intune e usare l'app per dispositivi mobili Outlook per iOS/iPadOS. Per testare questo scenario in un dispositivo iOS, provare ad accedere a Exchange Online usando le credenziali di un utente nel tenant di test. Verrà richiesto di registrare il dispositivo e installare l'app per dispositivi mobili Outlook.

1. Per testare in un iPhone, passare a **Impostazioni** > **Password e account** > **Aggiungi account** > **Exchange**.

2. Immettere l'indirizzo di posta elettronica per un utente nel tenant e quindi premere **Avanti**.

3. Premere **Accedi**.

4. Immettere la password dell'utente di test e premere **Accedi**.

5. Viene visualizzato un messaggio che indica che il dispositivo deve essere gestito per accedere alla risorsa, insieme a un'opzione per effettuare la registrazione.

## <a name="clean-up-resources"></a>Pulizia delle risorse

Quando i criteri di test non sono più necessari, è possibile rimuoverli.
1. Accedere all'[interfaccia di amministrazione di Microsoft Endpoint Manager](https://go.microsoft.com/fwlink/?linkid=2109431) come Amministratore globale o come Amministratore del servizio Intune.

2. Selezionare **Dispositivi** > **Criteri di conformità**.

3. Nell'elenco **Nome criteri** selezionare il menu di scelta rapida ( **...** ) per i criteri di test e quindi selezionare **Elimina**. Selezionare **OK** per confermare.

4. Selezionare **Endpoint Security** (Sicurezza degli endpoint) > **Accesso condizionale**.

5. Nell'elenco **Nome criteri** selezionare il menu di scelta rapida ( **...** ) per i criteri di test e quindi selezionare **Elimina**. Selezionare **Sì** per confermare.

## <a name="next-steps"></a>Passaggi successivi

In questa esercitazione sono stati creati criteri che richiedono ai dispositivi iOS la registrazione in Intune e l'uso dell'app Outlook per accedere alla posta elettronica di Exchange Online. Per altre informazioni sull'uso di Intune con l'accesso condizionale per proteggere altri servizi e app, inclusi i client di Exchange ActiveSync per Office 365 Exchange Online, vedere [Configurare l'accesso condizionale](conditional-access.md).
