---
title: Registrare un dispositivo macOS fornito dall'organizzazione per la gestione | Microsoft Docs
description: Informazioni su come registrare in Intune un dispositivo macOS acquistato e fornito dall'organizzazione.
keywords: ''
author: lenewsad
ms.author: lanewsad
manager: dougeby
ms.date: 08/29/2018
ms.topic: article
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: ''
searchScope:
- User help
ROBOTS: ''
ms.reviewer: japoehlm
ms.suite: ems
ms.custom: intune-enduser
ms.collection: ''
ms.openlocfilehash: 784a0f40fd07d53f7bc32d00ab3f3a9d76d4dcaf
ms.sourcegitcommit: 7f17d6eb9dd41b031a6af4148863d2ffc4f49551
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "79337733"
---
# <a name="enroll-your-organization-provided-macos-device-in-management"></a>Registrare un dispositivo macOS fornito dall'organizzazione per la gestione

Informazioni su come rendere il nuovo dispositivo macOS gestito da Intune.  

I dispositivi che vengono forniti dall'azienda o dall'istituto di istruzione sono spesso preconfigurati. L'organizzazione invierà le impostazioni preconfigurate al dispositivo la prima volta che viene acceso e che l'utente esegue l'accesso. Al termine della configurazione del dispositivo, si otterrà l'accesso alle risorse aziendali o dell'istituto di istruzione.

Per avviare la configurazione per la gestione, accendere il dispositivo e accedere con le credenziali aziendali o dell'istituto di istruzione. Il resto di questo articolo descrive i passaggi e le schermate visualizzati durante l'utilizzo dell'Assistente configurazione.

## <a name="what-is-apple-dep"></a>Che cos'è il programma DEP di Apple?

L'organizzazione potrebbe avere acquistato i propri dispositivi tramite un *Apple Device Enrollment Program* (DEP). Il programma DEP di Apple consente alle organizzazioni di acquistare grandi quantità di dispositivi iOS o macOS. Le organizzazioni possono quindi configurare e gestire tali dispositivi all'interno del provider di gestione dei dispositivi mobili preferito, ad esempio Intune. Gli amministratori che vogliono ottenere altre informazioni sul programma DEP di Apple possono vedere [Registrare automaticamente i dispositivi macOS nel programma Device Enrollment Program di Apple](https://docs.microsoft.com/intune/enrollment/device-enrollment-program-enroll-macos).  

## <a name="get-your-device-managed"></a>Attivare la gestione del dispositivo

Seguire questa procedura per registrare il dispositivo macOS nella gestione. Se si usa un dispositivo personale invece di un dispositivo fornito dall'organizzazione, seguire questa procedura per i [dispositivi personali e BYOD](enroll-your-device-in-intune-macos-cp.md).  

1. Accendere il dispositivo macOS.
2. Scegliere paese/area geografica e fare clic su **Continua**.  

   ![Screenshot della schermata iniziale dell'Assistente configurazione per il dispositivo macOS, che mostra un elenco di lingue per la selezione.](./media/macos-dep-welcome-1808.png)
3. Scegliere un layout di tastiera. L'elenco mostra una o più opzioni in base al paese o all'area geografica selezionati. Per visualizzare tutte le opzioni di layout, indipendentemente dal paese o dall'area geografica selezionati, fare clic su **Mostra tutto**. Al termine dell'operazione fare clic su **Continua**.  

   ![Screenshot della schermata Layout di tastiera dell'Assistente configurazione per il dispositivo macOS, che mostra un elenco delle lingue della tastiera per la selezione, l'opzione Mostra tutto non selezionata e i pulsanti Indietro e Continua.](./media/macos-dep-keyboard-1808.png)  
4. Selezionare la rete Wi-Fi. È necessario disporre di una connessione Internet per continuare con la configurazione. Se la rete non è visibile o se è necessario connettersi tramite una rete cablata, fare clic su **Other Network Options** (Altre opzioni di rete). Al termine dell'operazione fare clic su **Continua**.  

   ![Screenshot della schermata Select Your Wi-Fi Network (Seleziona rete Wi-Fi) dell'Assistente configurazione per il dispositivo macOS che mostra un elenco delle reti disponibili tra cui scegliere. Sono visibili anche i pulsanti Other Network Options (Altre opzioni di rete), Indietro e Continua.](./media/macos-dep-wifi-1808.png)  
5. Dopo la connessione alla rete Wi-Fi, viene visualizzata la schermata **Gestione remota**. La gestione remota consente all'amministratore dell'organizzazione di configurare in remoto il dispositivo con gli account, le impostazioni, le app e le reti richiesti dall'organizzazione. Leggere la spiegazione di gestione remota per comprendere come il dispositivo viene gestito. Fare quindi clic su **Continua**.  

   ![Screenshot della schermata Gestione remota dell'Assistente configurazione per un dispositivo macOS, con il testo che descrive la gestione remota e un collegamento alla documentazione per altre informazioni. Sono visualizzati anche i pulsanti Indietro e Continua.](./media/macos-dep-remote-management-1-1808.png)  
6. Quando richiesto, accedere con l'account aziendale o dell'istituto di istruzione. Dopo l'autenticazione, il dispositivo installerà un profilo di gestione. Il profilo configura e abilita l'accesso alle risorse dell'organizzazione.  
7. Leggere le informazioni sulla privacy e sulla gestione dei dati Apple, in modo da poter identificare in seguito le situazioni in cui vengono raccolte informazioni personali. Fare quindi clic su **Continua**.  

   ![Screenshot della schermata Data & Privacy (Dati e privacy) dell'Assistente configurazione per un dispositivo macOS, che mostra un'illustrazione di due persone che si stringono la mano e descrivono l'uso delle informazioni personali da parte di Apple. Sono visualizzati anche i pulsanti Indietro e Continua.](./media/macos-dep-apple-data-privacy-1808.png)  
8. Dopo aver registrato il dispositivo, potrebbe essere necessario eseguire altri passaggi. I passaggi illustrati variano a seconda di come l'organizzazione ha personalizzato l'esperienza di installazione. Potrebbe essere richiesto di:
    * Accedere a un account Apple
    * Accettare i termini e le condizioni
    * Creare un account computer
    * Eseguire una configurazione rapida
    * Configurare il Mac

## <a name="get-the-company-portal-app"></a>Scaricare l'app Portale aziendale

Scaricare l'app Portale aziendale Intune per macOS sul dispositivo. L'app consente di monitorare, sincronizzare, aggiungere e rimuovere il dispositivo dalla gestione e di installare app. Questi passaggi descrivono inoltre come registrare il dispositivo nel portale aziendale.

1. Nel dispositivo macOS passare a [https://portal.manage.microsoft.com/EnrollmentRedirect.aspx](https://portal.manage.microsoft.com/EnrollmentRedirect.aspx).
2. Eseguire l'accesso al sito Web del portale aziendale con l'account aziendale o dell'istituto di istruzione. 
3. Fare clic su **Scarica l'app** per scaricare il programma di installazione di Portale aziendale per macOS.
4. Quando richiesto, aprire il file con estensione pkg e completare la procedura di installazione.
5. Aprire l'app Portale aziendale e accedere con l'account aziendale o dell'istituto di istruzione.
6. Trovare il dispositivo e fare clic su **Registra**.
7. Fare clic su **Continua** > **Fine**. Ora il dispositivo è visualizzato nell'app Portale aziendale come un dispositivo conforme e aziendale.

Serve ancora assistenza? Contattare l'amministratore IT. Per informazioni sul contatto vedere il [sito Web del portale aziendale](https://go.microsoft.com/fwlink/?linkid=2010980).
