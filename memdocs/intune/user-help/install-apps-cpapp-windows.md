---
title: Installazione di app dall'app Portale aziendale di Intune per Windows
description: Installare e condividere app sull'app Portale aziendale per Windows
keywords: ''
author: lenewsad
ms.author: lanewsad
manager: dougeby
ms.date: 11/11/2019
ms.topic: article
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: ''
searchScope:
- User help
ROBOTS: ''
ms.reviewer: ''
ms.suite: ems
ms.custom: intune-enduser
ms.collection: ''
ms.openlocfilehash: c16f2d8cf70fe42e5122083364efa222cffa706e
ms.sourcegitcommit: 1442a4717ca362d38101785851cd45b2687b64e5
ms.translationtype: HT
ms.contentlocale: it-IT
ms.lasthandoff: 04/23/2020
ms.locfileid: "82078890"
---
# <a name="install-and-share-apps-on-your-device"></a>Installare e condividere app nel dispositivo

Installare le app nel dispositivo dall'app Portale aziendale per Windows.

## <a name="install-apps"></a>Installare app

1. Aprire l'app Portale aziendale e accedere con l'account aziendale o dell'istituto di istruzione.  

    ![Home page dell'app Portale aziendale per Windows 10.](./media/RS1_AppDetailsPage_Installed_03.png)
2. Trovare e installare le app da una delle sezioni seguenti dell'app Portale aziendale:  

    * **Home**: scegliere da un elenco delle app in primo piano dell'organizzazione.  
    * **Mostra tutto**: nella sezione **Home page** > **App** fare clic su **Mostra tutto** per visualizzare tutte le app disponibili.  
    * **Tutte le app**: selezionare questa pagina nel riquadro di spostamento per visualizzare tutte le app disponibili, comprese quelle installate e in primo piano. Visualizzare, ordinare e filtrare le app. I risultati della ricerca sono ordinati automaticamente per pertinenza.  
    * **Categorie di app**: Selezionare questa pagina nel riquadro di spostamento per scegliere le app in base al tipo o alla funzione. Le app sono ordinate in categorie, ad esempio **In primo piano**, **Istruzione** e **Produttività**.  
    * **Cerca app**: nel riquadro di spostamento dell'app è presente una barra di ricerca statica. Per trovare le app disponibili, eseguire la ricerca per nome dell'app o dell'editore.  

3. Selezionare un'app.   
4. Nella pagina Dettagli app fare clic su **Installa**. Al termine dell'installazione, sarà visualizzato lo stato **Installata**.  

    ![App Portale aziendale per Windows 10, selezionare l'app, pagina Dettagli app.](./media/RS1_AppDetailsPage_Installed_02.png)  
    
    ![App Portale aziendale per Windows 10, pagina Dettagli app, con lo stato "Installata" visualizzato dopo l'installazione dell'app. Il pulsante Installa viene sostituito da Reinstalla.](./media/RS1_AppDetailsPage_Installed_01.png)    

> [!IMPORTANT]
> Se non è possibile installare un'app obbligatoria e l'organizzazione la rende disponibile per l'installazione manuale, selezionare **Riprova**. Potrebbero essere necessari fino a dieci minuti per visualizzare lo stato aggiornato. Se si seleziona di nuovo **Riprova** durante tale periodo di tempo e viene visualizzato un errore, questo non rappresenta un problema. Continuare ad attendere fino a dieci minuti per l'aggiornamento dello stato.   

A seconda delle dimensioni dell'azienda, nel portale aziendale possono essere disponibili per il download più versioni di Office. Per informazioni specifiche sulla famiglia di prodotti Office per i dispositivi Windows, vedere [Installazione di Office 365 nel dispositivo Windows 10](./install-office-windows.md).

## <a name="share-apps"></a>Condividere le app  
Consigliare le app e condividerle con i contatti del lavoro e dell'istituto di istruzione. I passaggi seguenti descrivono come condividere un collegamento direttamente dal Portale aziendale.

1. Nel Portale aziendale fare clic con il pulsante destro del mouse o tenere premuto il tasto sinistro su qualsiasi applicazione per aprire il relativo [menu di scelta rapida](https://docs.microsoft.com//windows/uwp/design/controls-and-patterns/menus).  

    ![Viene visualizzata la home page dell'app Portale aziendale per Windows 10 con un elenco di applicazioni e dispositivi. Il menu di scelta rapida "Condividi" selezionabile è visibile sopra l'icona dell'app di esempio. ](./media/1808_ShareContext_CP_Windows.png)  

2. Selezionare **Condividi**.
3. Selezionare singoli contatti o selezionare un altro programma, come OneNote, per l'invio a un gruppo. Se non è presente un'app da utilizzare, selezionare **Ottieni app dello Store** per vedere altre applicazioni disponibili.  

    ![Screenshot di esempio dell'app Portale aziendale per Windows 10 con pagina popup Condividi. Pagina con informazioni sull'app di esempio dell'app Portale aziendale. Contiene un contatto e due app a cui inviare il collegamento, oltre al collegamento "Ottieni app dello Store". ](./media/1808_ShareApps_CP_Windows.png) 

Quando la condivisione è stata confermata, il destinatario riceverà un collegamento e un messaggio per visualizzare i dettagli dell'app. Il collegamento apre la pagina **Dettagli app** dell'app Portale aziendale. 

## <a name="optional-and-required-apps"></a>App facoltative e obbligatorie
Le app vengono assegnate dall'organizzazione. L'organizzazione richiederà l'installazione di alcune app e ne renderà altre facoltative. Per determinare quali app sono obbligatorie o facoltative, passare a **App installate** ed esaminare la colonna **Richiesta dall'organizzazione**.  

* App facoltative: queste app vengono selezionate dall'organizzazione e sono appropriate e utili all'interno dell'azienda o dell'istituto di istruzione. Vengono rese disponibili per l'utente, ma questo può scegliere se installarle o meno. Questo è l'unico tipo di app disponibili in Portale aziendale per l'installazione. 

* App obbligatorie: queste app sono necessarie all'interno dell'azienda o dell'istituto di istruzione e vengono distribuite direttamente nel dispositivo dell'utente. Queste app vengono installate automaticamente senza alcun intervento da parte dell'utente. 

Le app sono inoltre disponibili in base al tipo di dispositivo. Ad esempio, se si usa l'app Portale aziendale per Windows, si avrà accesso alle app per Windows, non alle app per iOS.

## <a name="request-an-app-for-work-or-school"></a>Richiedere un'app per l'azienda o per l'istituto di istruzione  
Se un’app necessaria non è disponibile nell’app Portale aziendale, richiederla. Trovare i dettagli di contatto per il **supporto tecnico** nella pagina del supporto tecnico dell'app Portale aziendale. Le stesse informazioni di contatto sono disponibili anche nel [sito Web del portale aziendale](https://go.microsoft.com/fwlink/?linkid=2010980).    

  ![App Portale aziendale per Windows 10, pagina Guida e supporto tecnico, con i dettagli del supporto tecnico evidenziati. ](./media/1812_UCP_Help_Support_helpdesk.png)  

## <a name="view-installed-apps"></a>Visualizzare le app installate  
Visualizzare un elenco di tutte le app installate nel dispositivo. Nella pagina **App installate** sono elencati i dettagli seguenti relativi a ogni app:

* Nome: nome dell'app. Le app facoltative includono un collegamento alla pagina **Dettagli app**.
* Tipo di assegnazione: modo in cui l'app viene assegnata e resa disponibile. 
* Autore: nome dello sviluppatore o dell'azienda che ha distribuito l'app. Un autore è in genere un fornitore di software o la propria organizzazione.  
* Data di pubblicazione: data in cui l'app è stata resa disponibile per il download. La data di pubblicazione può indicare il rilascio iniziale di un'app o l'aggiornamento più recente di un'app.
* Stato: stato attuale dell'installazione dell'app nel dispositivo. Le app possono essere contrassegnate come Installazione in corso, Installata e Installazione non riuscita. Per visualizzare lo stato aggiornato delle app obbligatorie, potrebbero essere necessari fino a 10 minuti. Vedere la nota in [Installare app](#install-apps) per informazioni importanti sull'installazione di un'app obbligatoria. 

Per accedere a questa pagina, passare al menu di spostamento e selezionare **App installate**.  


Usare **Ordina per** per ridisporre le assegnazioni delle app in base al tipo, all'autore, in ordine alfabetico per nome o in ordine cronologico per data di pubblicazione Usare **Filtra per** per limitare le app visualizzate in base allo stato dell'installazione.  Se non è disponibile alcuna app, verrà visualizzato un messaggio che indica che non sono state installate app aziendali.  

Servono altre informazioni? Contattare l'amministratore IT. Per informazioni sul contatto vedere il [sito Web del portale aziendale](https://go.microsoft.com/fwlink/?linkid=2010980).  
