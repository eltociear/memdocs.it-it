---
title: Inviare i log al supporto tecnico aziendale per i dispositivi Windows 10 | Microsoft Docs
description: Inviare tramite posta elettronica i dettagli degli errori e dei log per consentire al supporto tecnico aziendale di correggere i problemi delle app
keywords: ''
author: lenewsad
ms.author: lanewsad
manager: dougeby
ms.date: 01/09/2019
ms.topic: end-user-help
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: bd428c14-7d75-42de-9322-b57323a01f06
searchScope:
- User help
ROBOTS: ''
ms.reviewer: scottduf
ms.suite: ems
ms.custom: intune-enduser
ms.collection: ''
ms.openlocfilehash: b2adca8ed11148e80967c231f79f33b18bb3b113
ms.sourcegitcommit: a77ba49424803fddcaf23326f1befbc004e48ac9
ms.translationtype: HT
ms.contentlocale: it-IT
ms.lasthandoff: 05/27/2020
ms.locfileid: "83881974"
---
# <a name="email-your-company-support-about-problem-from-company-portal-for-windows"></a>Comunicare tramite posta elettronica i problemi al supporto tecnico aziendale dall'app Portale aziendale per Windows

È possibile risolvere i problemi delle app nell'app Portale aziendale per Windows 10. Se si riscontra un problema durante l'uso del dispositivo Windows 10, è possibile inviare un messaggio di posta elettronica al team di supporto per richiedere assistenza. 

Quando si richiede assistenza, viene aperto un messaggio di posta elettronica precompilato in cui è possibile descrivere in dettaglio il problema. Il messaggio include anche un ID di log di diagnostica. Se il team di supporto non riesce a risolvere il problema in base alla descrizione fornita, contatterà Microsoft per richiedere assistenza. Microsoft avrà bisogno dell'ID di diagnostica per fare riferimento ai log dell'app.   


> [!Note]
> Dopo che si è fatto clic sul pulsante **Guida**, l'app Portale aziendale invia automaticamente i log al team di supporto Microsoft. Questo è un passaggio proattivo che consente di risolvere con più facilità i problemi inoltrati al supporto Microsoft. Come indicato in precedenza, il team di supporto Microsoft può recuperare i log usando l'ID di diagnostica nel messaggio di posta elettronica.  

## <a name="what-is-a-diagnostic-log"></a>Che cos'è un log di diagnostica?

Gli eventi e gli errori che si verificano nell'app Portale aziendale vengono salvati nel dispositivo in un particolare documento denominato _log di diagnostica_. I log possono offrire informazioni su quanto segue:  
* Momento in cui si è verificato un problema.  
* Passaggi che conducono al problema.  
* Stato dell'app quando è comparso il problema.   

## <a name="steps-to-get-help"></a>Procedura per ottenere assistenza  

1. Aprire l'app **Portale aziendale**.
2. Selezionare **Guida e supporto** > **Guida**.  

   ![Screenshot della pagina Guida e supporto,con la barra di spostamento a sinistra e la sezione Guida evidenziate.](./media/1812_UCP_Help_Support_Get_Help_Logs.png)    

3. Quando viene visualizzata la schermata **Condividi**, selezionare **Posta**. L'app **Posta** creerà automaticamente un messaggio di posta elettronica. Digitare una descrizione del problema riscontrato per facilitare il team di supporto nella ricerca delle informazioni appropriate.  

   ![Screenshot della schermata Condividi, con l'icona dell'app Posta evidenziata.](./media/1811_Mail_Logs_Windows_CPapp.png)  


   ![Screenshot del messaggio di posta elettronica con i dati già inseriti che viene aperto nell'app Posta.](./media/1811_Get_Help_Email_Windows_CPapp.png)  

Se il team di supporto aziendale necessita di altre informazioni sull'attività dell'app o del dispositivo, può essere necessario inviare i [log dall'app Impostazioni](send-logs-to-your-it-admin-settings-windows.md).  

Serve ancora assistenza? Contattare l'amministratore IT. Per informazioni sul contatto vedere il [sito Web del portale aziendale](https://go.microsoft.com/fwlink/?linkid=2010980).  
