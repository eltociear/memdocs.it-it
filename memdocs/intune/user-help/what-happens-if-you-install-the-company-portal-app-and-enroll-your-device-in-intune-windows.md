---
title: Installazione dell'app Portale aziendale per Windows | Microsoft Docs
description: ''
keywords: ''
author: lenewsad
ms.author: lanewsad
manager: dougeby
ms.date: 01/23/2017
ms.topic: article
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: d65e3452-5bbf-4d26-a06e-401ddcc47f39
searchScope:
- User help
ROBOTS: ''
ms.reviewer: priyar
ms.suite: ems
ms.custom: intune-enduser
ms.collection: ''
ms.openlocfilehash: 6a8c7212de97fbcb741d03cbcec57bafc4692484
ms.sourcegitcommit: 7f17d6eb9dd41b031a6af4148863d2ffc4f49551
ms.translationtype: HT
ms.contentlocale: it-IT
ms.lasthandoff: 04/21/2020
ms.locfileid: "79335237"
---
# <a name="what-happens-if-you-install-the-company-portal-app-and-enroll-your-windows-device-in-intune"></a>Che cosa avviene quando si installa l'app Portale aziendale e si registra il dispositivo Windows in Intune?

Quando si installa l'app Portale aziendale e la si usa per registrare un dispositivo Windows o Windows Phone, si consente al supporto tecnico dell'azienda di gestire il dispositivo per garantire la sicurezza dei dati dell'azienda o dell'istituto di istruzione. Questo argomento descrive cosa avviene per i dispositivi precedenti a Windows 10. Per i dispositivi Windows 10, vedere l'[argomento correlato](about-cp-app-for-windows-10.md).  

## <a name="what-happens-to-all-windows-devices-after-enrollment"></a>Che cosa avviene a tutti i dispositivi Windows dopo l'iscrizione?
Mediante la registrazione del dispositivo Windows o Windows Phone in Intune è possibile:

- Accedere alla rete aziendale e ai file della posta elettronica e di lavoro.

- Ottenere app aziendali dal sito Web del portale aziendale. (__Nota__: per Windows 7 e Windows Vista è possibile ottenere app aziendali solo dal sito Web del portale aziendale.)

- Configurare automaticamente l'account di posta elettronica aziendale o dell'istituto di istruzione.

- Ripristinare le impostazioni di fabbrica del telefono se questo viene smarrito o rubato.

Quando si registra un dispositivo, si concedono al supporto tecnico dell'azienda le autorizzazioni necessarie per eseguire alcune operazioni, ad esempio:

- Ripristinare le impostazioni predefinite del dispositivo impostate dal produttore. Questa operazione è utile se il dispositivo viene smarrito o rubato.

- Rimuovere solo le app aziendali e i file correlati alla società. *Impostazioni e dati personali non vengono rimossi.*

- Il supporto tecnico dell'azienda può vedere il software installato nel dispositivo, incluso il software installato personalmente dall'utente.

- Impostare requisiti per il dispositivo, ad esempio richiedere una password del dispositivo o un PIN per consentire la protezione dei dati aziendali. Il supporto tecnico dell'azienda può anche limitare il numero di immissioni di una password errata e impedire l'accesso al dispositivo se tale numero viene superato.

- Richiedere all'utente di crittografare i dati del dispositivo per proteggere i dati aziendali in caso di furto o smarrimento del dispositivo.

- Richiedere di accettare i termini e le condizioni.

- Impedire lo scatto di foto di dati correlati alla società.

## <a name="what-happens-to-all-windows-pcs-after-enrollment"></a>Che cosa accade a tutti i PC Windows dopo l'iscrizione?

- Verrà installato software nel computer per consentire al supporto tecnico dell'azienda di gestire il computer e all'utente di accedere alle risorse aziendali, come app e informazioni sul supporto. Il supporto tecnico dell'azienda può aggiornare automaticamente il software.

- Intune Endpoint Protection può essere installato nel computer. Questo software controlla l'eventuale presenza di virus e malware.

- Il supporto tecnico dell'azienda può raccogliere o eliminare dati dal disco rigido del computer.

- Il supporto tecnico dell'azienda può installare app e aggiornamenti nel computer.

## <a name="what-happens-every-eight-hours-after-device-enrollment"></a>Che cosa accade ogni otto ore dopo la registrazione del dispositivo?

Ogni otto ore circa i dispositivi registrati eseguono le operazioni seguenti:

- Download degli aggiornamenti di criteri o app resi disponibili dal supporto tecnico dell'azienda.

- Invio degli aggiornamenti dell'inventario hardware.

- Invio degli aggiornamenti dell'inventario delle app aziendali.

Per eventuali domande, contattare il supporto tecnico dell'azienda. Per informazioni sul contatto vedere il [sito Web del portale aziendale](https://go.microsoft.com/fwlink/?linkid=2010980).
